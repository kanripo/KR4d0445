# -*- mode: mandoku-view -*-
#+TITLE: 松雪齋集
#+DATE: 2015-09-23 10:25:52
#+PROPERTY: LASTPB  <md:KR4d0445_SBCK_007-1a>
#+PROPERTY: JUAN 8

<md:KR4d0445_SBCK_007-24a>¶
<md:KR4d0445_SBCK_008-1a>¶
<pb:KR4d0445_WYG_008-1a>
欽定四庫全書
　松雪齋集巻八¶
　　　　　　　　　　　　元　趙孟頫　撰
　碑銘¶
　　蔚州楊氏先塋碑銘¶
中順大夫晉寧路治中楊侯既葬其曽祖以下三世於
蔚¶州將立石墓左而蔚故不産佳石有告之者曰永寧
口有¶石天成如龜趺高三尺廣四尺其長倍高侯輦致
<pb:KR4d0445_WYG_008-1b>
之夜有大¶聲三若自龜出者又有告者曰去石龜三里
許有石如碑¶高廣與龜稱復輦致之及門霾霧昏塞碑
作大聲躍於地¶前行三十有二尺侯求余為文將刻諸
石為余言如此余¶蓋疑之已而得蔚父老之言於宣徳
府者為之歎曰鬼神¶之相之也其有以哉於是復徵其
行事得參知政事王公¶思廉所撰侯為平定知州時徳
政碑言賣歴本均課程收<md:KR4d0445_SBCK_008-1b>¶皮革興碾磑省民錢五萬餘
緡他善政甚多又得榆關岳¶蕃及同知武州事楊述所
<pb:KR4d0445_WYG_008-2a>
為碑文言侯引龍池以給安平¶溝㕁湫以通亂栁導盤
纒河以貫裴邨凡水之利無遺力¶焉而侯不憚胼手胝
足躬事畚鍤以為民倡故雖功大力¶鉅而成不踰時古
所謂西門豹鄭國之流殆無以過之蓋¶侯性樸質彊力
絶人有可以利民者不啻若嗜欲使侯得¶居大官斯所
建豈止於是哉宜鬼神報之以龜石云侯名¶贇蔚州人
年十一給事馬驛馬肥好十六嵗祖母代之還¶家為農
稍長右三部俾領三千人採木作大都城門時至¶元四
<pb:KR4d0445_WYG_008-2b>
年也俄佩銀符見¶世祖皇帝於廣寒殿授蔚州採木同
提舉十六年佩金符¶凡四為採木提舉由奉訓大夫改
奉直大夫泰安州萊蕪<md:KR4d0445_SBCK_008-2a>¶等處鐵冶提舉尋知嵐州平定
州¶皇太后幸五臺山以侯為中順大夫知宣徳府仍領
採木之¶役特賜鈔二千五百貫貂裘一至大二年除晉
寧路治中¶今七十六矣上下馬如少年真竒士哉曽祖
諱徳清儒而¶不仕祖諱萬從太師國王為副元帥佩銀
符父諱伯榮亦¶不仕葬以某年某月某日立石以某年
<pb:KR4d0445_WYG_008-3a>
某月某日墓在蔚¶州麥子疃銘曰¶
至頑者石㝠然無知無喙而鳴無脛而馳芒芒之中有
物¶使之信哉楊侯言不吾欺興事利民甚於渴飢孰謂
鬼神¶能報厥施彼牧民者鮮克是思剥下為利徼幸巳
私天則¶不佑雖盛必墮於維楊侯先壟在兹若祖若考
英靈攸綏¶有龜自至負是豐碑千有百年視此刻詩<md:KR4d0445_SBCK_008-2b>¶　　趙君謙甫墓碣¶
趙君諱受益字謙甫祖諱友妣鄭氏考諱成妣郭氏由
<pb:KR4d0445_WYG_008-3b>
祖¶以上世居清州西流河之南蔡家里金末貞祐中考
逃難¶來濟南卒葬歴城西南龜山之下十里河之原故
遂為郡¶人焉君自弱冠習文法書數任事不避繁劇當
官者以為¶能吏省部八舉居㑹計之職未嘗不課最性
慷慨倜儻不¶事羈束初吳人黄清卿在俘囚中君憐其
才傾囊贖之以¶歸使子姪輩從學待以師禮黄一旦有
南歸之思君厚贐¶之且令人送達其家爾後逰宦江左
數年視他人所好子¶女玉帛棄若涕涶唯收書數千巻
<pb:KR4d0445_WYG_008-4a>
而已觀斯二者可以知¶其為人至元癸已四月二十六
日以疾卒於家享年五十¶有九娶宋氏濟南名族是嵗
七月十九日亦卒享年五十<md:KR4d0445_SBCK_008-3a>¶有七子二人伯曰元稹中
曰元溥孫男二人曰芝曰蘭元¶稹等以某年某月某日
合葬君夫人於十里河之先塋禮¶也既葬元稹等介道
士張君來謁請余文將刻石墓左以傳¶不朽余聞張君
言元稹勤讀書元溥為吏廉謹鄉黨皆以¶為善人又嘉
其勤勤懇懇有不死其先君之意風俗之衰¶久矣二子
<pb:KR4d0445_WYG_008-4b>
乃能若是余何可固辭也哉嗚呼高官尊位未¶必皆賢
卑位小官未必皆不肖若趙君者亦可謂非碌碌¶之士
其不至於貴達則命也後之覽者以余言為信雖數¶千
百載當勿毁焉¶
　　杜氏新塋之碑¶
杜氏之先曰唐相萊國成公如晦其賢天下莫不聞其
言¶行官爵載在唐史雖不言可知也按公傳京兆杜陵
人黄<md:KR4d0445_SBCK_008-3b>¶巢之亂子孫有自杜陵徙鳳翔者居鳳翔虢縣歴
<pb:KR4d0445_WYG_008-5a>
五季而¶宋而金其墳皆在虢其世次隠顯自曽祖而上
皆不可得¶而詳焉祖諱松金末仕為乾州節度使儀幹
雄偉以勇略¶聞金亡與其子自虢徙汴自汴徙鎮又徙
燕遂留居之壬¶子嵗十二月八日疾終享年七十祖妣
張氏先卒葬於虢¶繼室王氏後君一年卒考諱茂字光
祖張出也年十六以¶節度府君䕃入宿衛十八從父避
兵於燕險阻艱難中克¶盡孝道父喪衰麻薦奠皆有禮
人稱其孝不求仕進善治¶生遂致富饒節度府君之卒
<pb:KR4d0445_WYG_008-5b>
以先塋之在虢也有歸葬之¶望故葬有闕每言及未嘗
不流涕既而以居燕之久且去¶虢數千里顧終不能歸
葬於虢乃卜地於燕都之南大興¶縣西宜遷村葬曽祖
衣冠以為杜氏新塋杜氏之新塋自<md:KR4d0445_SBCK_008-4a>¶節度府君始實中
統元年八月一日也祖妣張氏先葬虢¶至是復以衣冠
與王氏合葬焉至元九年五月五日茂以¶疾卒年六十
四娶完顔氏至元十九年十一月十日卒再¶娶王氏廿
八年六月廿三日卒子男三人皆王出長曰大¶川字伯
<pb:KR4d0445_WYG_008-6a>
林為人以義自處居家孝友嘗為河間西汊股鹽¶場管
勾奉公盡職鹽司將舉之以母老固辭至元二十四¶年
二月十七日卒年三十九娶轉運使周君女事舅姑有¶
道内外無間言良人卒誓不再嫁至元二十八年二月
卒¶二子曰大興字伯榮乞文於余者也曰守智字善父
天資¶明敏方有志於善至元廿四年六月不幸早卒自
考以下¶皆以昭穆葬新塋禮也元貞元年孟頫䝉¶恩召
至都下耶律公希光為孟頫言吾同里有杜伯榮者<md:KR4d0445_SBCK_008-4b>¶重
<pb:KR4d0445_WYG_008-6b>
厚縝密務實去華事父兄孝且弟篋中有劵約百紙皆¶
其父以貲貸人者曰此吾父積徳之惠何用徵為悉火
之¶里中有貧者輒賑其乏壯未有室者輒助之娶至有
藉杜¶氏餘力以致富者伯榮終不以為巳徳也事寡嫂
甚謹數¶年足不升於堂春秋家燕見輒設拜或問之曰
惟禮可以¶別男女吾兄既早世吾事吾嫂敢不敬耆老
欲聞有司乞¶旌表其門閭者伯榮止之曰此亦盡其在
我者而已何必¶爾耶伯榮之為人如此一日與偕來謁
<pb:KR4d0445_WYG_008-7a>
曰自先人卜新塋¶於都南大興生四十年雖時嵗丘壟
不敢廢祭掃之職而¶墓石未立恐久遂泯滅後嗣無以
知先世所自出乂無以¶尋祖考徙燕之所由來大興敢
再拜以請幸夫子為文以¶銘之余謝不敏大興請至再
余既嘉其行義重以耶律公<md:KR4d0445_SBCK_008-5a>¶之命不敢固辭乃因其行
狀敘而銘之大興娶李氏有子¶曰銘慶以斯文名之也
銘曰¶
蕩蕩古今迭盛迭衰大賢之後亦或中微維杜成公作
<pb:KR4d0445_WYG_008-7b>
相¶貞觀功業烜然唐史有傳厥後徙虢自虢徂燕豈祖
是忘¶因時而遷燕山之居亦既三世宅兆既安昭穆曷
紀其宅¶伊何宜遷之村其紀伊何自祖及孫自祖及孫
富而有禮¶天福善人其昌其熾我作銘詩刻諸堅珉後
嗣傳之千載¶不泯¶
　　故成都路防城軍民總管李公墓誌銘¶
公諱昱字仲明太原榆次人曽大父彦大父温父懋河
東¶宣撫檢察使妣張氏繼室富察氏生三子公其伯也
<pb:KR4d0445_WYG_008-8a>
自少小¶勤於問學尤有得於易既長從事行省郝公幕
下戊午授<md:KR4d0445_SBCK_008-5b>¶公太原路鄂囉萬戸中統庚申¶世祖聖徳神
功文武皇帝即位公時扈從上都命公與近¶臣伊蘇岱
同管軍器監事至元丙寅伊蘇岱行中書省於¶四川辟
公行中書省員外郎時四川未全附公居幕府㑹¶金榖
調軍食轉輸供給未嘗乏絶至於決策制勝公力居¶多
壬申改授東川順慶等路宣課大使公長於規畫民不¶
擾而事集甲戌行省拜公樞密副使行樞密院事分道
<pb:KR4d0445_WYG_008-8b>
攻¶嘉定行省公曰大軍既出成都乃四川根本若守非
其人¶慮有肘腋之虞僉以公為可任行省公笑曰吾意
正在此¶人於是以公為成都路防城總管通管軍民事
公鞠躬盡¶瘁知無不為民賴以安乙亥冬十二月二日
以疾卒於成¶都駟馬橋之寓舍嗚呼哀哉公生於某年
某月某日享年<md:KR4d0445_SBCK_008-6a>¶四十有八越五日殯於萬里橋之南羅
村公卒之前一日¶神色如平時忽召從行親友悉與訣
別衆皆驚曰公神氣¶强盛安得此不祥之語公曰死生
<pb:KR4d0445_WYG_008-9a>
常事耳何諱耶呼諸子¶付以後事且戒之曰毋隨俗諠
譁毋厚葬具夜將半命其¶子倜讀大學中庸數過奄然
而逝時有鄉人王小五者自¶太原走蜀未至成都二百
里羅江縣北十里許道逢公北¶王素識公問公將安之
公曰吾往直北囑以家事甚悉王¶至成都詣家道所以
計日正公卒之日也時人咸驚以為¶神娶仇氏先公十
六年卒繼室韓氏後公十日卒皆母儀¶婦道見稱親黨
戊子七月二日始克歸葬於太原井谷村¶之先塋二夫
<pb:KR4d0445_WYG_008-9b>
人祔殉以瓦器從治命也公豁逹剛敏善謀¶斷有度量
好賓客尚氣義字民以寛治軍以律理財以道<md:KR4d0445_SBCK_008-6b>¶既歿之
後蜀人思之至今初公之從事行省郝公幕府郝¶公待
公厚及郝公卒其幼子天挺甫數嵗公曰吾有女年¶相
若也他日當妻之中統癸亥公以事寓燕貽書家人曰¶
郝公之子吾嘗許以長女妻之今其時矣當即成昏家
人¶莫敢違人服其信義子男四人曰佐麓川路教授曰
仔東¶莞鹽司管勾曰倜集賢侍讀學士曰俶龍興路富
<pb:KR4d0445_WYG_008-10a>
州同知¶女三人孫男三人孫女九人既葬公之八年當
元貞元年¶孟頫䝉¶恩召至¶闕下公叔子集賢學士倜以
孟頫往年嘗為同僚語孟頫¶曰倜之先君既葬八年而
墓銘未備倜為此懼敢狀其行¶事以請孟頫辭至再不
獲敬叙而繫以銘銘曰<md:KR4d0445_SBCK_008-7a>¶凛凛李公人中之英因時用武奮身成名給餉理財婉
畫¶幕府以戰則勝以守則固曽未半百遽爾隕傾豈伊
松柏¶蒲栁同零天畀公才百未一試稍假以年何所不
<pb:KR4d0445_WYG_008-10b>
至天既¶生之復遽奪之厥理茫昧所不可知公之英靈
驚動行路¶死而不亡信哉斯語井谷之原是為公藏刻
兹貞石俾後¶勿亡¶
　　大元故嘉議大夫燕南河北道提刑按察使姜公¶
　　墓誌銘¶
公諱彧字文卿姓姜氏萊陽縣人自太公封於齊諸姜
皆¶其後也曽祖而上譜諜已不可考祖諱某以財雄鄉
里好¶周人之急偶嵗凶作糜粥以食飢者賴以全活甚
<pb:KR4d0445_WYG_008-11a>
衆里中¶稱為善人考諱椿質直尚志金末盜賊蠭起避
楊安兒亂<md:KR4d0445_SBCK_008-7b>¶來水寨依張侯以居娶臨邑魏氏生公時兵
後大疫因之¶饑饉死者相枕藉公隨考妣東西奔走若
有相之者竟免¶於難稍長從李雄飛學禀資頴悟出他
兒右日誦數百言¶過口不忘張侯來濟南披荆棘立官
府公因侍父至府幕¶幕僚魏君愛其才留之幕下積一
二年凡簿書㑹計之事¶問輒能荅不差毫釐張侯賞異
之由府吏升充左右司知¶事屬大數戸口俾公分領一
<pb:KR4d0445_WYG_008-11b>
路訖事遷左右司郎中府中¶賴公裨益視他鎮常課最
斷事官就遣公赴¶闕奏割陵州等五城俾張侯通行撫
治從之還升參議府¶事中統三年公佐張侯之嗣入朝
首言益都李璮反狀已¶露宜先發以制之未報明年李
璮仄諸郡素不為兵備璮¶引勁卒數萬長驅襲濟南據
之公棄父母妻子脱身走從<md:KR4d0445_SBCK_008-8a>¶嗣侯招集散亡迎赫伯齊
王軍為收復訃日夜親矢石築¶長圍環城璮不得出外
又絶其援兵秋七月捕得反者言¶城中食且盡人將相
<pb:KR4d0445_WYG_008-12a>
食時嗣侯被¶旨招安益都命公留後公料城下在旦夕
昏夜求見王計¶事言濟南城且破大王宜早定計命大
將分守城門勿令¶縱兵不然城中無噍類矣王曰汝解
隂陽耶公曰雖不深¶曉隂陽人事固可見也王曰子未
生先乞名那有是耶公曰今城¶中無糧金城亦不能守
况先奉¶聖旨明言李璮一身造惡官吏百姓何辜若不
及今定計¶城破之日千軍萬馬中欲見大王豈可得耶
縱得見豈能¶細陳耶事無大於此亦無急於此者唯大
<pb:KR4d0445_WYG_008-12b>
王留意王曰然¶詰旦㑹諸將議是夜五鼔将盡軍候報
城西門賊軍五六<md:KR4d0445_SBCK_008-8b>¶百人出降王上馬鳴金鼔親往諭之
皆解甲投器仗黎明¶南門東門俱降無慮五六千人公
又言乞勿縱兵王遂命¶大將分守東南西三門禁外軍
一人一騎無敢入城者城¶既降李璮自投水中不死捕
得斬之梟首軍門事遂定城¶中安堵如故嗣侯至自益
都以公功多奏於¶朝授大都督府參議㑹¶朝廷行遷轉
法授公知濱州濱民罹苛政久户口凋耗田¶萊多荒往
<pb:KR4d0445_WYG_008-13a>
往為行營軍馬占為牧地懼不敢墾而有桑棗¶者又縱
羊馬踐食之殊不聊生公為申省差斷事官某分¶撥草
地民地封土為畔豪奪不得行縱軍馬擾民擇其尤¶不
法者杖數人民始得安設賞罰課民栽桑嵗餘新桑遍¶
野人呼曰太守桑且歌曰田野桑麻一倍増昔無粗麻
今<md:KR4d0445_SBCK_008-9a>¶纊繒太守之德如景星未終任以事赴部其民扶老
攜幼¶遮道馬為之不行俄授東平路總管府判官至元
五年御¶史臺新立選才堪御史者公首在選中馳驛赴
<pb:KR4d0445_WYG_008-13b>
闕御史大夫引見廣寒殿¶天顔喜賜食殿上拜治書侍
御史剛稜疾惡不避權貴在¶任七年用御史大夫薦授
河北河南道提刑按察使佩金¶虎符改信州路總管以
疾不赴尋改陜西漢中道提刑按¶察使移河東山西道
久之拜行臺御史中丞暴官汚吏聞¶風而革者甚衆江
左隂受其賜再為燕南河北道提刑按¶察使居三載得
告歸里積官至嘉議大夫公生於兵間長¶能自樹立好
讀書為吏有能聲而又及從元裕之杜仲梁¶諸老游以
<pb:KR4d0445_WYG_008-14a>
文雅飾吏事故其風流豈弟為世所稱屢任風<md:KR4d0445_SBCK_008-9b>¶憲之職
能以片言折姦邪之萌軺車所至官吏皆敬憚不¶敢為
惡既謝事閒居課子孫蓺花種竹小車時往來飲酒¶自
娛童顔蒼鬢無衰老之態孰謂公遽以微疾不起耶公¶
生於戊寅至元癸巳某月日卒於私第之正寢享年七
十¶有六夫人侯氏先公三十年卒子男四人長曰迪吉
次曰¶從吉次曰吕次曰璞將以五月庚申葬公於龍窩
荘白馬¶山之原以夫人侯氏祔禮也迪吉等叙公之行
<pb:KR4d0445_WYG_008-14b>
事涕泣再¶拜請銘於余余居吳興聞公名甚久及來濟
南猶及一再¶見公於堂公既卒而不為之銘情若泊然
遂不敢固辭而¶銘之銘曰¶
姜氏之原出於太公齊失其國散居於東萊水之陽爰
有¶苖裔來之濟陽以避其地天相隂徳乃生令人險阻
艱難<md:KR4d0445_SBCK_008-10a>¶揚名立身吏事既敏又服軍旅人一已十允文且
武討叛¶完城厥功居多誰謂儒生不能荷戈升諸公朝
出守渤海¶龔遂之政尚友千載峩峩廌冠兩登憲臺巡
<pb:KR4d0445_WYG_008-15a>
按四方姦宄¶為衰既老而閒以道出處優游卒嵗五福
備具蒼鬢朱顔¶謂可百年胡為遽爾以疾終焉龍窩之
原實維公宅茫茫¶來世尚視兹石¶
　　田氏賢母之碑¶
禮部主事田衍母李氏諱慶雲慶陽府合水縣人其先
出¶唐薛王考諱無黨登金貞祐十一年進士第官京東
道司農¶丞妣向氏母天資淑明無世俗兒女習司農府
君以官事¶來汴京與監察御史田君同僚以母歸御史
<pb:KR4d0445_WYG_008-15b>
之子彰徳府¶君某御史室鴈門郡夫人楊治家嚴母事
之盡禮未嘗違<md:KR4d0445_SBCK_008-10b>¶顔色壬辰之兵司農府君舉家走宋田
氏﨑嶇兵間北渡¶河來洛居高牟村兵火後家益單彰
德府君從事於相性¶疎財不事生産母手織紝以儉約
取給奉御史甘旨無乏¶二子曰復字師顔曰衍字師孟
復既長從事河間府君自¶相就養母躬授衍書㑹¶朝廷
分遣學士周砥簡汰儒籍母命衍肄科舉凡例一月¶試
中得免編戸府君卒河間母擕衍奔喪除服歸相而復
<pb:KR4d0445_WYG_008-16a>
又卒於河間母痛之因得疾疾病抱衍謂曰人孰不畏
死¶然死竟不可逃我所以忍死有言者欲令汝知吾心
耳我¶年十六歸汝家事尊撫幼凡四世艱難靡不更李
氏南矣¶起汝家者屬在復復又早卒吾二姓不泯於後
責盡在汝¶汝勉之吾死且瞑衍既免喪徒步來京師折
節為中書小<md:KR4d0445_SBCK_008-11a>¶吏再明年由刑部令史升御史臺中書省
掾今為禮部主¶事師孟能自樹立為時名士母之力也
嗚呼母誠賢矣哉¶始余至京師與師孟相聞一日遇諸
<pb:KR4d0445_WYG_008-16b>
塗師孟前跽曰君非¶子昂乎余曰子為誰曰田衍也余
曰子何自知為余曰衍¶聞諸鮮于伯機趙子昂神情簡
逺若神仙中人衍客京師¶數年未嘗見若人非君其誰
遂相與莫逆至於今(闕/)十年¶矣海内言善交者必曰田
趙師孟以斯文屬余宜而余亦¶宜為斯文乃書本末刻
石墓左用昭示於來世¶
　　先侍郎阡表¶
府君諱與訔字中父胄出宋太祖自秀安僖王五世而
<pb:KR4d0445_WYG_008-17a>
至¶府君皆家吳興秀安僖王生崇憲靖王伯圭是為府
君曽王¶父憲靖王生新興恭襄王師垂是為府君王父
其世次歴<md:KR4d0445_SBCK_008-11b>¶官語在宋史恭襄王生通議府君諱希永仕
宋朝奉大夫¶直華文閣累贈通議大夫是為府君王考
妣碩人鄭氏府¶君生而秀令弱冠以通議䕃補官初調
饒州司户參軍辟¶監海昌鹽場俄易黄姚運鹽辟兼浙
西茶鹽司主管文字¶改浙西提刑司幹辦公事除知蕭
山縣以治最聞淳祐八¶年除幹辦行在諸司糧料院五
<pb:KR4d0445_WYG_008-17b>
月出通判臨安府十一月¶除軍器監主簿明年十一月
監三省樞密院門乂明年正¶月遷太府寺丞兼大宗正
丞出知嘉興府治為諸郡最拜¶金部郎官兼右司特除
直祕閣兩浙轉運判官未上改提¶舉浙西常平義倉茶
鹽公事寳祐元年升軍器監尋除直¶寳章閣兩浙西路
提㸃刑獄公事二月兼提舉常平義倉¶茶鹽九月兼主
管淮浙發運司公事十月知平江府二年<md:KR4d0445_SBCK_008-12a>¶差主管建康
府崇禧觀三年除將作監總領浙西江東財¶賦淮東軍
<pb:KR4d0445_WYG_008-18a>
馬錢糧疏辭不報四年兼權知鎮江府除司農¶少卿五
年升太常卿六年除祕閣修撰江西轉運副使兼¶知隆
興府景定元年五月除司農卿兼左司郎中復兼勅¶令
所刪修官十二月除右文殿修撰兩浙計度轉運副使¶
二年四月升集英殿修撰尋進寳章閣待制知臨安府
浙¶西安撫使六月遷樞密都承旨後省疏駮免差提舉
江州¶太平興國宫十月除江東轉運使賜金紫服十一
月兼總¶領淮西軍馬錢糧三年二月兼提領江淮鹽茶
<pb:KR4d0445_WYG_008-18b>
所差提舉¶隆興府玉隆萬夀宫四年九月起知平江府
兼提㸃浙西¶刑獄十一月兼提舉常平義倉茶鹽五年
進顯謨閣待制¶召拜兩淛轉運使除權戸部侍郎是嵗
十月理宗徂落度<md:KR4d0445_SBCK_008-12b>¶宗踐阼拜戸部侍郎兼知臨安府浙
西安撫使咸淳元年¶賜進士出身三月以疾卒於府治
實廿三日也嗚呼痛哉¶遺表聞度宗震悼賜銀三百兩
絹三百匹以斂贈銀青光¶禄大夫官自迪功郎至通奉
大夫爵進歸安縣開國子府¶君生於嘉定癸酉十一月
<pb:KR4d0445_WYG_008-19a>
八日享年五十有三娶李氏先¶十五年卒累贈碩人子
男八人孟頔孟頒孟碩孟頌孟判¶孟顥孟頫孟籲孟頔
將仕佐郎杭州路儒學教授孟顥奉¶議大夫滄鹽使孟
頫奉議大夫汾州知州孟籲承務郎同¶知南劍州餘皆
嘗仕宋而頒頌已不幸死女十四人孟巽¶適沈昌言孟
鼎適史周卿孟兊適韓浩孟歸適陳好謙孟¶艮適翰林
直學士張伯淳孟家適韓巽父孟比適印直傳¶孟益適
南雄路總管印徳傳孟萃適錢澄孟漸適錢誼孟<md:KR4d0445_SBCK_008-13a>¶豫適
<pb:KR4d0445_WYG_008-19b>
沈光謙孟遇適施誼孟過孟既未嫁而夭孫男廿四¶人
孫女廿人曽孫男二人曽孫女一人府君卒之年葬湖¶
州烏程縣澄静鄉聶邨越十一年墓毁於盜至元庚辰
改¶卜城南車蓋山之原徙葬焉府君玉立長身眉目疎
秀襟¶度灑落不藏怒蓄怨性好學躬布衣韋帶之行才
任治劇¶而為政務豈弟所至皆有惠愛仕二十年先世
園田乃更¶加損先友禮部侍郎東平劉公震孫誄之曰
府君於時為¶循吏於朝為名卿於國為信厚公族世以
<pb:KR4d0445_WYG_008-20a>
為知言府君沒¶十二年而宋歸於元又十一年當至元
廿四年孟頫䝉¶恩召至¶闕下擢兵部郎中入直集賢出
佐濟南府數年之間驅馳¶南北故於府君之行事本末
不遑有所紀載元貞元年孟<md:KR4d0445_SBCK_008-13b>¶頫自濟南罷官歸里守先
人丘壠以為終焉之計而又拜¶汾州之¶命恐遂失墜泯
沒乃收泣書一二刻石墓下以示後昆大¶徳元年十二
月(闕/)日不肖孤孟頫述¶
　　故嘉興縣主簿謝府君墓誌銘
<pb:KR4d0445_WYG_008-20b>
府君諱天錫字純父姓謝氏其先吳興人四世祖自吳
興¶來遊吳相吳中土田沃衍甲於浙右得任水之陽因
卜居¶焉曽祖新祖允祥皆不仕考徳明宋將仕郎府君
天資重¶厚自其幼已如成人性至孝以親老未嘗離膝
下¶天兵渡江用歸附功授將仕佐郎嘉興縣主簿嘉興
當孔¶道地愜而民瘠方歸附初使者乗驛騎往來日無
慮以十¶數科調繁興紛如蝟毛府君佐邑宰一以寬恤
為事情愉<md:KR4d0445_SBCK_008-14a>¶色采民歡然供給無敢後者鞭扑一不施而
<pb:KR4d0445_WYG_008-21a>
事集兵後田¶多荒蕪悉勉有力者墾闢以時使不至積
荒尉缺員府君¶兼攝尉事設方畧治盜盜是用弭縣有
疑獄久不決府君¶廉得其實一日命取網罟羅積水中
得枯骸寃乃得白民¶驚異以為神吏奸無所容因瘐死
者衆府君具湯藥饘粥¶以給之多所全活邑民至今猶
以佛子稱之考滿上官咸¶薦其能而府君浩然有歸休
之志蕭然野服與父老相過¶墟曲中談桑麻舊故以為
笑樂無復仕進意大徳五年夏¶忽嬰微疾起處飲食無
<pb:KR4d0445_WYG_008-21b>
異平時至易簀氣雖微而神不亂¶撫其子斗元曰吾大
期至矣遽脱然如蜕府君生於壬辰¶八月十九日卒於
辛丑六月廿有四日享年七十夫人唐¶氏淑徳儉行親
黨所則勤勞婦功手自績紡相府君起家<md:KR4d0445_SBCK_008-14b>¶先府君卒數
月已抱疾府君既卒之廿日夫人亦卒生於¶甲午九月
廿九日卒於辛丑七月十四日享年六十有八¶子男一
人斗元也忠翊校尉海道運糧千戸女二人長適¶王大
有次適唐蘭孫孫男二人曰庭瑞曰庭芝孫女三人¶府
<pb:KR4d0445_WYG_008-22a>
君居鄉以仁接下以禮與人交以信中外姻黨有貧乏¶
者扶持賑恤無厭歝心晩年益勤約視先世畎畝有加
焉¶然自處澹然未嘗有驕色人以是賢之大徳癸卯三
年之¶喪畢将卜宅以葬而斗元又卒至是其孫庭瑞卜
以大徳¶乙已七月某日奉其祖考妣之柩葬任水南之
乾山狀其¶行事以余往嘗在吳中與府君有一日之雅
來乞銘余猶記¶與府君相見時終日端坐無戲言惰容
蓋恂恂信實人也¶而又安知銘府君墓石耶既辭不獲
<pb:KR4d0445_WYG_008-22b>
乃叙其行事而銘之<md:KR4d0445_SBCK_008-15a>¶銘曰¶
任水之陽吉人斯宇吉人伊誰謝氏純父四世積善慶
鍾¶其家既富而安不驕不奢乘時奮飛乃出而仕佐邑
雖微¶可以行志民受其惠頌聲載馳吏畏其明奸不得
施獄無¶餒囚野無廢田枯骨䝉仁獲伸其寃凡今佐邑
孰如君者¶何必高位澤始及下既仕而歸野服蕭然康
寧好徳以終¶其天古謂五福身集有之伊人之生天實
厚之任南乾山¶卜云其吉孝孫厝之考妣同室任水浟
<pb:KR4d0445_WYG_008-23a>
浟松柏蕭蕭刻銘¶貞石千載孔昭¶
　　故忠翊校尉海道運糧千戸謝君墓誌銘¶
余既銘嘉興主簿謝府君之墓其孫庭瑞又泣而言曰
先¶生幸哀庭瑞為祖考妣著銘墓石庭瑞不即死將以
先考<md:KR4d0445_SBCK_008-15b>¶之柩同日祔祖考妣之域唯先生重哀之而惠以
文余聞¶而深悲之忍不為銘君諱斗元字光國主簿府
君之子也¶資英敏居家甚理素饒財而用朴儉自居不
以富驕人好¶施與人有求之者輒乞不吝莫不滿意而
<pb:KR4d0445_WYG_008-23b>
去以漕海勞績¶佩金符授忠翊校尉海道運糧千戸俄
而告閒畢力幹蠱¶主簿府君既謝事得以優游田里者
以君能養志故也君¶事父母孝因輯古人孝感故實為
一編鋟諸木墨本以施¶人欲使見聞者勸於為孝可謂
厚之至矣大徳辛丑主簿¶府君卒君服喪盡禮忽苦足
疾不能大葬而遽不起君生¶於已未四月二十七日卒
於大徳癸卯九月二十二日春¶秋四十有五夫人朱氏
子二人曰庭瑞曰庭芝庭瑞嫡也¶女三人庭瑞卜以大
<pb:KR4d0445_WYG_008-24a>
徳乙巳七月葬其祖考妣於任水之<md:KR4d0445_SBCK_008-16a>¶南而以君之柩祔
禮也銘曰¶
凡人之行莫大於孝孝感之至神明所勞古之孝者布
在¶方䇿孰能博求載籍而索維此謝君輯而成編錫類
教人¶可不謂賢匪惟教之又躬履之棄官歸養朝娛夕
嬉伊嗟¶若人宜天之祐胡嗇其報而不克夀人莫不死
父母同歸¶君若無憾人為之悲有子克家積善之慶刻
我銘章以顯¶天定
<pb:KR4d0445_WYG_008-24b>
　　有元故徵士王公墓誌銘¶
公諱泰來字復元姓王氏其先大名人宋三槐文正公
之¶後五世祖諱逖太常少卿避靖康難徙家江南曽祖
諱煥¶之右宣教郎幹辦諸司糧料院妣張氏祖諱雋卿
承直郎¶泉州徳化縣令妣印氏繼顧氏夏氏父諱奎風
容韶亮好<md:KR4d0445_SBCK_008-16b>¶為神仙方術自號蟾谷真士嘗著蟾谷袪疑
貫靈篇行於¶世初太常公家金陵後又徙嘉興之華亭
故為華亭人蟾¶谷公在宋嘉定寳慶間屢有薦於朝者
<pb:KR4d0445_WYG_008-25a>
一再徵不起一旦¶無疾卒先是一月徧告諸所與善者
曰不踰月吾將順化¶矣至期日沐浴冠裳而卒人咸異
焉妣張氏實生公公蚤¶頴悟能揜先跡遂世其學訪大
道若耆欲奮不顧去人地¶逺邇意所領㑹雜能旁魄不
名一行雖時日小數學必精¶詣始習舉子業由鄉舉貢
太學既而曰是不足為棄去放¶浪江湖間跂足甚高神
䄡其辭所至人争遮致之尚書陳¶公存參政文公及翁
太常馮公去非皆為布衣交中書盧¶公鉞出帥江西延
<pb:KR4d0445_WYG_008-25b>
致幕下師事之未幾又棄去歸故里閉¶門絶不與人事
至元十五年冬<md:KR4d0445_SBCK_008-17a>¶世祖皇帝遣使中外廣延茂士於是浙
西宣慰使游公首¶薦公公以疾辭明年春¶上再命御史
中丞崔公趣徴上道又辭不起二十三年春¶侍御史程
公鉅夫中書通事舍人特穆爾巴哈奉¶旨顓召兩人其
一人儒學提舉葉李遂與偕見¶上驩甚舘於集賢院¶上
時召見公必有意可否事公持正無轉辭引與坐深語¶
薄夜半即御所饌食賜之命中使及衛士秉炬前導以
<pb:KR4d0445_WYG_008-26a>
歸¶以為常嵗中葉公拜尚書左丞將授公以官時與葉
公議¶語一不愜竞拂袖起曰無辱我於是力乞歸得告
翰林集¶賢諸老與時之焜焜於朝者咸賦詩餞之還居
錢唐自號¶月友處士二十九年春<md:KR4d0445_SBCK_008-17b>¶上命今丞相高公征
瓜畦遣使召公為輔行¶命下平章政事諤爾根薩里公
為請以老病免資好遊遇¶佳山水竞日終嵗弗忍去風
雨之時寒暑之序日月啓明¶乎西東坤乾法象於崇庳
與萬物之飛潛動植呈妍摘詭¶發洩廋隠凡精神所及
<pb:KR4d0445_WYG_008-26b>
一寫於詩濯去俗累皦皦然作不¶經人道語公蚤以詩
嗚寳祐開慶間有集行於時中書盧¶公為之叙引至是
裒益賦詠銘贊雜著得凡若干巻藏於¶家其遊情物表
發興天倪盖世所不能羈者一時南北人¶士號稱知道
者皆執弟子禮性剛狷不為縛絀又不為矞¶宇嵬瑣之
行與人交稍有乖於義無親疏貴賤廣坐稠人¶間輒靣
媿不少借懇懇自臧一無所儗㤰以故拓落於時¶而人
亦罕得傳其所學獨留江西時有周頑者宋丞相益<md:KR4d0445_SBCK_008-18a>¶國
<pb:KR4d0445_WYG_008-27a>
公之裔躬拜公受學後竞不知所終里人至今相傳以¶
為得仙云公平生少疾一日疾至滄熱心㾓體煩食輒
衰¶越翼日召其子一初曰由乎中者吾心之清明也濁
明者¶乃其外也吾白道而幽躬者也吾之身天不能亡
地不能¶藏顧未能視去爾累如脫躧耳以至於是吾疾
病矣急為¶我備具時郡貳専焦侯來問疾尚相與校其
所藴去未幾¶時輒具湯浴已索紙書偈曰耳眼口鼻俱
是病根無出無¶入與天長存書畢輪左手指曰時可矣
<pb:KR4d0445_WYG_008-27b>
語絶而逝時大暑¶三日而斂深衣幅中色理柔潤照映
如生公生於宋端平¶三年丙申二月七日至大元年戊
申五月二十九日卒享¶年七十有三娶何氏先公三十
五年卒生男二人曰曉曰¶一初又徐氏生女三人孫男
五人孫女二人公沒之十有<md:KR4d0445_SBCK_008-18b>¶五日二子用公治命從乾
毒道闍維卜以某年某月某日¶奉公遺骨葬西湖茅家
步積慶山之陽書乞銘孟頫從先¶生遊甚久頃仕杭三
年無日不來雖極寒盛暑不廢相與¶談連日夜殆有意
<pb:KR4d0445_WYG_008-28a>
引之以道蓋嘗竊聞㣲言者也先生沒¶非孟頫誰宜銘
銘曰¶
先民有言神仙可以學得不死可以力致若先生之於
道¶蓋深知而未詣者也矯矯先生出處進退與道周旋
動而¶無悔白首衡門消搖卒嵗人見其死不死者在嗚
呼千嵗¶之下積慶之山當有白鶴飛來還呼其子孫而
語之猶旦¶莫之間也¶
　　任叔寔墓誌銘
<pb:KR4d0445_WYG_008-28b>
余十年前至杭故人大梁張君錫以上虞蘭穹山寺碑
求<md:KR4d0445_SBCK_008-19a>¶余書讀一再過曰噫世固不乏人斯文也其可以今
人少¶之哉君錫曰是四明任叔寔之文也余始聞叔寔
夢寐思¶見之數年叔寔自四明來杭余始識叔寔顔貌
朴野與余¶言甚契自是相與為友而宗陽杜宗師館之
於宫教授弟¶子常數十人雖授徒以為食而文日大以
肆近逺求文以¶刻碑碣者殆無日虚蓋叔寔之於文沉
厚正大以一理為¶主不作廋語棘人喉舌而含蓄頓挫
<pb:KR4d0445_WYG_008-29a>
使人讀之而有餘味¶余敬之愛之豈意其遽止於斯也
君諱士林字叔寔姓任¶氏其先蜀綿竹人少師希夷之
後八世祖來居慶元之奉¶化又再世而徙居琦山曽祖
秩然祖處恭父果徳君幼頴¶秀六嵗能屬文大父奇之
口授古文百餘篇經耳不忘父¶喪廬墓下讀書其中凡
諸子百家之言靡不周覽鄉子弟<md:KR4d0445_SBCK_008-19b>¶多從之學縣令丁君
招致之加禮廉訪完顔公深所敬慕¶俾經理文公書院
既落成有司以為然乃命教諭上虞蓋¶作蘭穹山記時
<pb:KR4d0445_WYG_008-29b>
也後乃講道㑹稽授徒錢唐至元初中書¶左丞郝公以
事至杭聞君文名舉之行省僅得湖州安定¶書院山長
而長子耒疾久不差君念之鬱鬱不樂俄亦得¶嘔疾竞
卒於杭州客舍有章句文集論語指要中易藏於¶家君
生於癸丑八月戊申卒於至大已酉七月已亥年五¶十
有七娶王氏子男三人長耒也不幸亦卒耜同女一人¶
環娘將以某年某月某甲子歸葬奉化松林鄉雷公山
祖¶墓之域耜與君之弟子嚴陵方某拜余霅水之上涕
<pb:KR4d0445_WYG_008-30a>
泣請¶銘其墓石余深悲叔寔之不幸既弔其子相鄉而
哭尚忍¶辭為銘銘曰<md:KR4d0445_SBCK_008-20a>¶嗚呼天之生叔寔既厚其才又博其學文鳴一時道淑
後¶覺曽不見用粗展其畧阨窮坎&KR0452;一病不藥木折於
山玉¶碎於璞行道之人亦為嗟若歸葬松鄉耒也同域
文塜在¶兹過者必式¶
　　義士吳公墓銘¶
君諱森字君茂姓吳氏其先汝南人曽大父諱堅妣朱
<pb:KR4d0445_WYG_008-30b>
氏¶大父諱寔仕宋為進義校尉水軍正將始寓建康之
龍灣¶妣潘氏父諱澤承信郎移戍盱眙事淮東帥李公
曽伯李¶公歸嘉禾遂與偕來樂武塘風土饒沃因定居
焉妣沈氏¶李公移鎮沿海辟君承信郎制置使司准備
差遣至元卒已征東省右¶丞范文虎與承信府君在李
公幕府有舊故舉君為管軍¶千户師還隸高郵萬户府
移屯揚州告閒得請澹然家居<md:KR4d0445_SBCK_008-20b>¶性雅素好禮而尚義喜
怒不見於靣無聲色之娛唯嗜古¶名畫購之千金不惜
<pb:KR4d0445_WYG_008-31a>
延師教子捐腴田二頃建義塾以淑¶鄉里子弟剏佛宇
以便雲水前後甃衢路數千百丈纍橋¶鑿井死施棺病
施藥凡周急之事不間親疎樂與無倦人¶以厚徳稱之
至大庚戌廉訪司以名聞於¶朝表其門曰義士晩自號
静心益留意内典與二三高僧¶為友疾病遺命家人毋
厚斂毋過哀泣種户逋米三千餘¶石悉免之臨終神識
不撓從容而逝生淳祐庚戌六月癸¶亥卒皇慶癸丑五
月巳酉享年六十四初贅費氏早卒再¶贅陳氏男四人
<pb:KR4d0445_WYG_008-31b>
漢英漢賢漢傑漢臣女四人孫男八人漢¶英等卜以九
月丙午奉柩葬所居西北三里麟瑞鄉之原¶以余嘗與
其父遊深知其為人不逺數千里書來京師求<md:KR4d0445_SBCK_008-21a>¶銘不可
辭乃為銘曰¶
嗚呼孰有為善其後弗昌者乎觀義士之行事可謂積
善¶者矣則子孫之蕃昌其可必也夫¶
　
　松雪齋集巻八
