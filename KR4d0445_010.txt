# -*- mode: mandoku-view; -*-
#+TITLE: 松雪齋文集
#+DATE: 2015-09-11 15:30:10.686662
#+PROPERTY: ID KR4d0445
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0309-010松雪齋文集-卷第十.
<pb:KR4d0445_SBCK_010-1a>¶
松雪齋文集卷苐十¶
　制¶
　　　資善大夫隆禧院使爻著封贈三代制¶
　　　　曽祖父¶
人夲乎祖孝莫大扵顯楊君體其臣恩莫先扵褒䘏上及¶
三世國有彛章(具位)曽祖父阿台薩理學貫幽眀徳崇端¶
慎西域之板圗既入四方之賢俊咸歸尓以辨慧之才適¶
際休明之運及我¶
㝎宗之世遂為皇子之師流慶夲支既大興扵象教推忠¶
社稷乃継秉扵鈞衡睠尓曽孫益眧先訓是用錫以保徳¶
之號表以柱國之勲仍㝎謚以䟽封庶褒生以勸後扵戲¶
趙國山河之國既啔尓邦漢朝帶礪之盟尚期尓後英靈¶
<pb:KR4d0445_SBCK_010-1b>¶
如在寵渥其承可¶
　　　　曽祖毋¶
朕惟遡夲以推㤙所以勸忠而教孝矧以孫曽之善継宜¶
均伉儷以䟽封具位有徳有言令儀令色既耒嬪于君子¶
遂鍾秀扵諸孫或振響扵覺林學推慈濟或著勲于鈞軸¶
世䔍忠貞盍從列爵之榮以顯宜家之羙扵戲魚軒翟茀¶
雖莫及扵當年鵉誥龍章庸追崇扵三世尚歆寵命以迪¶
後人可¶
　　　　祖父¶
大道之興盖有関乎世運佛教之盛故莫尚扵我朝慨想¶
哲人申加䘏典(具官)祖父乞台薩理法之龍象國之鳯麟¶
禀勇猛精進之資負剛眀果銳之氣樹宗風而益振酌法¶
<pb:KR4d0445_SBCK_010-2a>¶
海以弥深福澤之流&KR0816;歸後嗣柱石之佐遂為良臣雖巳¶
寵扵褒章猶未愜于朕志是用表勲著號賜履易名庸建¶
尓于上公式慰尓于下地扵戲道長世短既脫履扵空華¶
子孝孫賢尚祈貂扵奕葉其歆朕命永建乃家可¶
　　　　祖毋¶
風化之夲實肈扵閨闈褒䘏之章必齊乎伉儷烝卑祖妣¶
爰尓國恩(具位)秀毓徳門家称寳媛䔍生賢哲嶷然台鼎¶
之司坐享安榮欝若山河之錫迨諸孫而未艾昭徳澤之¶
可隆宜進腴封用䟽大國扵戲非此毋則不生此子徒緬¶
想扵藎臣爵其婦而從其夫尚有光扵来世尓靈不昧朕¶
命其承可¶
　　　　父¶
<pb:KR4d0445_SBCK_010-2b>¶
自古哲王咸有股肱之佑惟我¶
世祖居多心膂之臣緬想先猷有如一日宜加褒典以慰¶
九泉故榮祿大夫中書平章政事守司徒集賢院使領太¶
史事阿刺渾薩理縝宻而温純明敏而謹慎早親帷幄朝¶
夕輸獻納之忠出共車輿春秋備廵逰之從汲引天下之¶
士進不隐賢弥綸禁中之機退無泄語捴羲和扵暦象位¶
承弼扵鈞衡管輅學貫天人恒宻陳扵警戒子房智㝎儲¶
貳亦預計扵基圗能自保其功名人不見其喜愠當時有¶
全才之目舉朝皆&KR0779;徳之推羙矣流芳惜㢤異世是用獻¶
錫功臣之號榮加柱國之勲茅土開全趙之封公府建維¶
垣之重易名莭恵極致哀榮扵戲眀良同時慨追懐扵既¶
徃子孫逢吉尚思報扵来今咨尓有靈欽于時命可¶
<pb:KR4d0445_SBCK_010-3a>¶
　　　　毋(在堂)¶
婦人從夫之爵不以生死而異恩臣子事君以忠宜𬒳褒¶
崇之典此盖國家之制爰䟽閨閫之榮(具位)婉娩令儀柔¶
加維則事舅姑以孝藹然婦徳之純教子孫以賢允矣毋¶
道之粹況尓先臣之内助盍開大國之華封扵戲翟茀以¶
朝庸示車服之羙綵衣侍養坐膺甘旨之供徃服寵嘉益¶
綿夀祉可¶
　　　章佩丞黒黒封贈三伐制¶
　　　　曽祖父大名路逹魯花赤孔馬刺丁贈順莭功¶
　　　　臣資徳大夫中書左丞上護軍追封魏國公¶
朕聞眀莫眀扵審勢愛莫愛扵保民追惟開國之初毎嘆¶
忠臣之義有一于此其忍忘之(具官)大智若愚沉㡬先物¶
<pb:KR4d0445_SBCK_010-3b>¶
方¶
太祖之四伐守西域之孤城慕帝王之有真不謀妻子帥¶
人民而来附各保父兄&KR0816;典名藩遂開魏土豈人為之能¶
致信天道之不誣尓子尓孫益陳力扵帝室我爵我土宜¶
膺寵扵褒章庸極哀榮以昭勸賞扵戲積徳累行之報既¶
見于今四世五公之隆尚期尓後英靈不爽寵渥其承可¶
　　　　祖父資政大夫湖廣䓁䖏行中書省左丞阿里¶
　　　　罕贈推誠宣力功臣光禄大夫中書平章政事¶
　　　　柱國追封魏國公¶
継述之善徃聖之所嘉藩翰之良有國之攸賴人雖逺矣¶
朕甚休之肄申羙扵褒章用垂勸扵来葉(具位)材兼徳備¶
恵與政和五綰郡苻若龔黄之再出四持使莭如方召之¶
<pb:KR4d0445_SBCK_010-4a>¶
𣸪生危而持顛而扶寒者衣饑者食山無弄兵之盗野有¶
樂業之民惟乆㦄扵外藩亦洊登扵左轄材猷未展舘舎¶
遽捐方資後嗣之賢莫究前人之報是用表勲著號析爵¶
䟽封軄躋端揆之榮國錫大名之羙扵戲生必有死貴身¶
沒而名存善則降祥惟夲深而末茂其歆朕命永迪尓孫¶
可¶
　　　　祖毋兀魯温迷失氏追封魏國夫人¶
爵婦以勸從夫之道古之所先與祖而有及妣之文今其¶
可後(具官)以鳲鳩之徳應鳯凰之占作配良臣克就勲庸¶
之羙致嚴祀事不違孝敬之誠錫號夫人啓兹魏土扵戲¶
蘋蘩蕰藻幸膺配食之榮茅土山河永享脂田之富㳤靈¶
不昧休渥惟歆可¶
<pb:KR4d0445_SBCK_010-4b>¶
　　　　祖毋完顔氏追封魏國夫人¶
継室之賢必以子孫而貴從夫之爵乃有國家之恩矧在¶
名臣盍頒異數(具位)幽閑素禀柔順自持夙夜不忘警戒¶
之誠春秋克盡蒸嘗之義詩書教子遵女史而弗渝勤儉¶
起家為夫族之所法盖得之扵天者&KR0779;宜報之徳以豐號¶
尓小君封兹大國扵戲惟尓克孝故有子而能忠惟尔克¶
敬故有孫而善繼朕命惟允㳤魄其承可¶
　　　　父榮祿大夫江浙䓁䖏行中書省平章政事亦¶
　　　　不刺金贈推忠恊㳟佐理功臣太保金𬗋光祿¶
　　　　大夫上柱國追封魏國公¶
世称碩為良臣其旨深矣朕嘗敷求前哲厥迹茂焉一老¶
不遺毎懐靡及(具官)學知體用才濟猛寛頃以父祖之資¶
<pb:KR4d0445_SBCK_010-5a>¶
遂際君臣之㑹敭㦄中外垂三十年踐履髙華名數千里¶
詩書禮義之府博渉深探庠序教化之原朝論夕講是以¶
綱提目舉草偃風行論貨殖則以足民為先掌銓衡則以¶
得人為夲分苻出鎮有父毋斯民之心攬轡周詢有澄清¶
天下之志逺則郊原春動近則䑓閣風生舟楫塩梅方深¶
期扵大用藩籬屏翰遽興歎扵云亡爰肆殊㤙式加褒典¶
扵戲大名魏國以為茅土之封太保上公以示槐班之貴¶
勲號兼羙生死同榮歆此寵章迪于後嗣可¶
　　　　毋阿木刺氏追封魏國夫人¶
詩称鵲巢之徳禮有翟茀之儀緬懐輔佐之賢益隆車服¶
之數(具官)以尓令族嬪于髙門勤儉孝慈早著閫儀之羙¶
貞忠婉懿式為婦道之師俾予良臣克盡忠效可忘内助¶
<pb:KR4d0445_SBCK_010-5b>¶
之報爰䟽大國之封扵戲生為邦君之妻榮其至矣沒正¶
夫人之號禮亦宜之咨尓㳤䰟歆予休命可¶
　　　中奉大夫殊祥院使執禮和台封贈三代制¶
　　　　曽祖父哈直児¶
崇徳報功國家之令典慎終追逺臣子之至情宜推歸&KR0779;¶
之恩庸侈追崇之數(具官)賦資剛正立行貞良際遇祖宗¶
之時備盡股肱之力執干戈以宿衛夙夜靡違属櫜鞬以¶
從征險夷弗二生未霑於一命徳乃種扵諸孫是用極五¶
䓁之封開三公之府易羙名以莭恵錫顯號以紀功扵戲¶
貽厥孫謀巳深嘉扵既徃䋲其祖武亦用勸扵来今靈而¶
有知服之無斁可贈翊衛功臣太保金𬗋光禄大夫柱國¶
仍封梁國公謚荘㐮¶
<pb:KR4d0445_SBCK_010-6a>¶
　　　　曽祖毋外刾眞¶
爵賞之制所以旌忠贈卹之恩所以教孝惟尓故臣之配¶
可無寵命之頒(具位)生而令儀出扵華胄竭勤勞扵内助¶
事我¶
祖宗致善慶之多祥施于孫子式示治朝之勸爰開大國¶
之封扵戲秩視上公已躋榮扵九命恩加三世庶足慰扵¶
重泉咨尓㳤靈服兹休命可仍封梁國夫人¶
　　　　祖父馬察¶
恩莫大扵報功用昭國家之典禮莫重扵尊祖以盡臣子¶
之心維尓舊臣宜膺顯秩(具位)天挺英毅世䔍忠貞斬将¶
搴旗日闢國于百里𬒳堅執銳身可敵于萬人¶
累聖咸録其勤勞&KR0779;賜屢膺扵寵澤嘉尓令子為國功臣¶
<pb:KR4d0445_SBCK_010-6b>¶
是用重賜嘉名申加羙謚槐佐再開扵公府茅封仍胙扵¶
梁區扵戲生不同時尚想見其風采死而如在頋何惜扵¶
褒崇咨尓英靈服予休命可贈宣忠恊力功臣太傅儀同¶
三司上柱國仍封梁國公謚桓武¶
　　　　祖毋脫脫泥¶
朕念勲勞之臣舉褒贈之典況貽謀扵孫子嘗宣力扵王¶
家爰示寵章追崇世羙(具位)克全貞烈作配忠良勉正其¶
夫致有外攘之績象賢有子益昭積慶之祥庸䟽大國之¶
封俾正小君之號扵戲無徳不報宜一品之躋榮有開必¶
先見百年之種徳當其靈識歆此殊恩可仍封梁國夫人¶
　　　　父嚢加¶
臣子之忠有殊功扵社稷國家之典宜追錫扵勲階思賁¶
<pb:KR4d0445_SBCK_010-7a>¶
幽宫其孚渙號(具官)性資英爽謀略沉雄忠武得扵家傳¶
智勇方扵人傑豋将壇而作士氣恒收逐北之功衘使命¶
以覘敵情坐㝎平南之策始終一莭服事¶
四朝盖嘗居風憲之司亦屢任承宣之寄属¶
成廟奄弃群臣之後當眇躬入平内難之時擁戈以啓元¶
戎同祈父之爪士按劒以決大計若太公之鷹揚信一言¶
以興邦不踰時而㝎國方倚樞機之任遽嗟疾病之嬰出¶
鎮省垣考終里苐毎念干城之績忍聞鼙鼓之聲嘉尓後¶
人克承先緒是用開師垣扵公府分浚土扵王封賜號旌¶
功易名莭恵扵戲河如帶山如礪傳茅胙扵無窮木有本¶
水有源茂子孫扵益永英靈不昧寵命其承可贈推忠靖¶
難翊運功臣太師開府儀同三司上柱國追封浚都王謚¶
<pb:KR4d0445_SBCK_010-7b>¶
武忠¶
　　　　故毋阿里哈納¶
國家推報夲之恩視勲勞而肆賞婦人有從夫之義沛封¶
爵以齊榮爰錫寵章用光泉壤(具位)柔嘉秉徳勤儉能家¶
善事夫君克佐外攘之事敬恭婦軄使無内頋之憂既資¶
同體以宣勞宜合齊眉而錫命扵戲茅封浚土式開異姓¶
之王花誥金泥庶昭同穴之義欽子嘉寵慰尓貞魂可追¶
封浚都王夫人¶
　　　　毋也速倫¶
君使臣以禮昔聞扵聖言夫乃婦之天宜從扵王爵此盖¶
朝廷之彛典式昭閨閫之至榮(具位)起家儉勤持身㳤慎¶
相尓君子居多内助之功宜其家人故有降祥之慶惟先¶
<pb:KR4d0445_SBCK_010-8a>¶
正盡忠扵帝室故浚都大啓扵王封爰肆殊恩以及賢配¶
扵戲貂蟬四葉竒勳顯著扵旂常鵉誥五花奥壌齊榮扵¶
湯沐欽承寵命益介夀祺可封浚都王夫人¶
　　　光禄大夫平章政事大司徒徽政院副使領将作¶
　　　院事張九思贈推誠翊亮功臣開府儀同三司太¶
　　　傅上柱國魯國公謚忠獻制¶
功存翊衞睠惟先正之臣國有彛章式舉追崇之典宜頒¶
異渥以賁重泉(具位)寛&KR0779;有容質直好義早逢熈運位登¶
喉舌之司逮事　春宫身任羽翼之寄属姧臣之作亂閉¶
宫門而弗開倉猝之間忠莭可尚¶
太皇知其謹慎委任盡其始終¶
世祖疇其勲庸爰置諸其左右天下誦司馬光之字朝廷¶
<pb:KR4d0445_SBCK_010-8b>¶
推萬石君之風從容乎廟堂宻勿乎禁近鞠躬盡瘁弼亮¶
三朝正笏垂紳夷險一莭謀猷方資扵啓沃疾病遽得扵¶
勤勞雖沒世之有年亦懐賢其無巳是用封之東魯建干¶
上公三司同開府之儀八柱表承天之力示崇徳報功之¶
澤極生榮死哀之情扵戲朕惟圗任舊人天不慭遺耆老¶
九原莫作一品斯崇夫推賢盡誠之謂忠賢徳有成之謂¶
獻合兹莭恵以著嘉名咨示英靈服予寵命可¶
　　　故行軍千户權順天河南䓁路軍民萬户賈輔贈¶
　　　金吾衞上将軍中書左丞武威郡公謚武毅制¶
朕嗣承丕搆緬想先猷惟¶
祖宗之造邦賴英傑之助順或擁城池而奉獻或属櫜鞬¶
而效忠雖其人之云亡而厥功之可尚宜脩播告式示褒¶
<pb:KR4d0445_SBCK_010-9a>¶
嘉(具官)沉毅而敦書驍雄而善戰際遇¶
太祖削平中原崛起燕趙之間以乗風雲之㑹拒祁陽之¶
奥壤當河朔之要衝保而有之莫或侮者知天命之有在¶
抱地圗而来歸朔漠驅馳方致望雲之喜春秋奄忽溘先¶
墜露之零受命朝廷歸骨郷里虎頭食肉惜萬里之未侯¶
馬革裹尸雖百身而莫贖念言慨歎顯示追崇爰䟽上将¶
之榮兼畀烝疑之寵莭以壹恵昭其庸勲扵戲竇融入朝¶
遂騰聲扵漢室鄧禹杖策亦畫象扵雲䑓著令聞扵無竆¶
視古人其何媿凛然英爽服此殊恩可¶
　　　故湖廣行中書省㕘知政事賈文備贈榮禄大夫¶
　　　平章政事祁國公謚通敏制¶
朕念世徳之臣嘉干城之将既戰功之可紀宜爵命之追¶
<pb:KR4d0445_SBCK_010-9b>¶
崇誕吿在廷式孚大號(具官)機沉而志決氣邁而力雄生¶
遇¶
世祖之時號爲名父之子赤心報國筭靡失扵毫厘結髮¶
從軍戰不聞扵敗北受蔡公之莭制耀鄂渚之軍聲仗鉞¶
領南措遺黎扵袵席提師海上建竒績扵樓舡蛮蜑咸(服/其)¶
威名湖廣繼㕘扵政事寛柔温𥙿有詩書元帥之風慈愛¶
聡眀全豈弟君子之徳乞骸骨而勇退及齒髮之未衰恨¶
不同時事如昨日爰頒異數峻䟽一品之榮廼謚嘉名兼¶
畀上公之爵扵戲慎終追逺聖哲之名言崇徳報功國家¶
之彛典英魂不昧寵命其承可¶
　　　開府儀同三司太師録軍國重事遥授中書右丞¶
　　　相宣徽使尚服院使知樞宻院事領中正院事歪¶
<pb:KR4d0445_SBCK_010-10a>¶
　　　頭封淇陽王制¶
勲舊之臣澤宜加扵胄嗣藩屏之寄恩盍衍扵真封寵命¶
匪私彛章斯称其敷渙號誕告眀廷(具官)大器晚成小心¶
日著肯堂肯構材克紹于先猷如玉如金徳式昭于王度¶
雅有象賢之譽居多事主之勤未嘗富貴以驕人毎竭忠¶
誠而許國維尓祖考茂績紀扵旂常錫之山川列爵分扵¶
茅土宅淇陽之名壤秩開府之崇儀仍卑金章増榮華衮¶
扵戲纉乃舊服追配前人之光暨余同心永綏先王之禄¶
徃欽朕命則予汝嘉可¶
　　　交趾批荅¶
卿世守海邦逺脩軄貢載馳使介来捧賀章頋方物之屢¶
陳知乃心之克謹兹焉還邁宜示寵嘉其堅事大之誠以¶
<pb:KR4d0445_SBCK_010-10b>¶
體同仁之意今賜卿某物若干至可領也春寒卿比平安¶
好遣書指不多及¶
　　　御試策題(皇慶二年)¶
制曰朕聞治天下之道必夲扵仁義唐虞三代之盛用斯¶
道也刑罰之施不過輔治而已朕承¶
祖宗丕顯之業嗣守大寳君臨萬方思得賢士大夫與之¶
共治故延問扵子大夫子大夫誦先聖之遺書深眀厥古¶
夫行仁義必盡心扵民事夲末先後之叙䆒之詳矣其為¶
朕言之朕将擇焉¶
賛¶
　　　李士弘真賛¶
氣禀全晉之豪風流東晉之髙落茟雲烟吐辭波濤躭文¶
<pb:KR4d0445_SBCK_010-11a>¶
藝如嗜欲以古人為朋曺出則父毋召杜入則侍從䕫皋¶
盖塵俗所不能侵而軒冕亦不能逃也¶
　　　㕘政郝公畫像賛¶
麟鳯龜龍是謂四靈公出瑞世儀于¶
帝廷政柄是㕘衮軄是𥙷進退有道孰余敢侮巖巖國¶
楨表表人望見者竦然咸曰良相¶
天子知公公豈乆閒維伊維吕伯仲之間¶
　　　雪樓先生畫像賛¶
嶞山喬嶽降其神長江大河肆其文望之儼然薄夫為敦¶
幅巾褒衣坐鎮雅俗豸冠白蕳逆折姦臣盖凛然如白雪¶
藹然如陽春雖玉帶金魚世以為公貴孰知夫胸吞雲夣¶
者所以為一代偉人也㢤¶
<pb:KR4d0445_SBCK_010-11b>¶
　　　昭文舘大學士榮禄大夫平章軍國事行御史中¶
　　　丞領侍儀司事贈純誠佐理功臣開府儀同三司¶
　　　太傅上柱國魯國公謚文貞康里公不忽木畫像¶
　　　賛¶
扵惟魯公萬夫之雄䔍學力行擇乎中庸夙遇¶
世祖明良相逢以道事君蹇蹇匪躳無言不讐無諌不從¶
舉善若遺疾悪如風誅鋤草莱黍稷芃芃夙夜匪懈以成¶
治功維此治功四方攸同昔唐魏徴相于太宗仁義之效¶
及于鰥痌維公徳業千古齊蹤載瞻遺像仿彿音容式昭¶
頌聲以播無竆¶
　　　長春宫孫真人真賛奉¶
　　　敕撰¶
<pb:KR4d0445_SBCK_010-12a>¶
澹兮其若川油兮其若雲在天虗兮其若谷粹兮其若玉¶
沖沖兮而無不足服文采冠崔嵬佩寳璐人皆羡其榮而¶
我安若素夫所謂真人者非斯人其孰與耶¶
　　　兵部主事申穆之父伯祥醫學教官畫像賛¶
盧扁已逝無良醫蒼生有疾醫者誰申君挺生㤗山陲力¶
學至老不少衰著書立言𥙷闕遺察脉療病窮毫釐要與¶
人世扶灾危此意自足追黄歧惜㢤不見用扵時空覩畫¶
像令我悲活人有後不我欺我作此語君應知¶
　　　開府儀同三司輔成賛化保運玄教大宗師張公¶
　　　畫像賛奉¶
　　　敕撰¶
道徳之全玄之又玄時而出之溥博淵泉其動也天㳺其¶
<pb:KR4d0445_SBCK_010-12b>¶
静也自然人皆謂我智而我𥘉無言人皆謂我貴而我不¶
敢為天下先賛化育而不居寳慈儉以乾乾故位三公楫¶
萬乗獨立乎方之外而㘴閱乎大椿之年微臣作頌承命¶
自天穆如清風萬古其傳¶
　　　夏真人真賛¶
松風兮颼飀石泉兮交流逍遥兮燕㘴與造物兮同逰清¶
揚皎其玉雪氣宇凛乎髙秋古之仙者不可得而見矣我¶
儀圗之其陶貞白之儔與¶
　　　平章政事趙公子敬真賛¶
侃侃君子之徳蹇蹇王臣之風黄閣霜䑓夙夜在公古所¶
謂體國之忠然而進退有道弗磨弗涅位廊廟則不忘扵¶
山林在江湖則心存扵魏闕古所謂識時之傑噫世之珙¶
<pb:KR4d0445_SBCK_010-13a>¶
璧國之蓍龜微斯人其誰與歸¶
　　　中峰和尚真賛¶
身如天目山寂然不動尊慈雲洒法雨徧滿十方界化身¶
千百億非幻亦非真覔賛不可得為師作賛竟¶
　銘¶
　　　周待制致樂堂銘¶
子事父毋貴養其志孰謂外物而樂可致孝夲天性率性¶
即孝具在方冊可則可效周君之堂我雖未升載觀斯文¶
孝實有徴爰作銘詩以頌以勉五十而慕舜也何逺¶
　題跋¶
　　　書吴幼清送李文卿歸飬序後¶
饒陽李文卿方佐漣海戎幕一旦請觧官歸飬是時其父¶
<pb:KR4d0445_SBCK_010-13b>¶
八十餘矣温清之問甘旨之供又數年而父&KR0816;既&KR0816;葬之¶
以禮服闋復佐真㝎戎幕扵杭扵是文卿亦七十矣告老¶
而歸戎帥苦㽞之不可奪乃以詩卷使其表弟宋某来徴¶
余言㒒開卷見司業呉公之文嗟乎呉公之言憤世嫉賢¶
可為萬世戒而益有以見文卿孝扵其親異扵流俗萬萬¶
也況文卿之家七世不異爨其所由来盖亦有自而文卿¶
又能引年致仕視世之貪榮苟禄者何啻霄壌也尤使人¶
敬之愛之不能自已敬書呉公之序之後而歸之¶
　　　七觀䟦¶
七觀者翰林待制袁公桷之所作也何為而作也翰林承¶
旨程公請老而歸袁公作此以送之也送程公之歸而不¶
及乎執手傷離之情頋乃鋪張組織細大靡遺何其勤且¶
<pb:KR4d0445_SBCK_010-14a>¶
博也盖自枚生始作七彂魏晉而下徃徃追蹤躡影誇竒¶
闘麗才髙者干雲霄學博者漲溟渤後之學者絶響乆矣¶
公之此作因事以彂其辞引類而極其理将馳騁乎漢魏¶
超軼乎班揚非夫貫通三才博綜百家疇能縝宻宏辨若¶
斯其羙也㒒雖衰老目昬不覺援茟為書一通若袁公不¶
以茟札之陋刻諸堅石庶㡬詞翰相須之義傳之天下後¶
世以為羙談云尓¶
　　　題如上人詩集¶
詩不可以易言也易扵言詩者必其天資超卓學問過人¶
故其為言似平而實險似淺而實深故觀者以為易耳四¶
眀如上人以詩示㒒有仇仁近張仲實吾子行叙引仇張¶
吾三子者今之善詩者也其扵如上人之詩亟称道之則¶
<pb:KR4d0445_SBCK_010-14b>¶
㒒可無言矣然㒒才劣獨以詩爲難非若三子者易扵言¶
詩也唐宋善詩髙僧以十數其所以名世傳後者皆不可¶
以易得如上人知其難歸而求之有餘師矣㒒所以爲是¶
言者愛上人之才喜其言語之工而欲増益其所未至耳¶
上人以㒒之言爲然耶不然耶¶
　　　閣帖跋¶
書契以来逺矣中古以六藝爲教次五曰書書有六義象¶
形指事諧聲㑹意轉注假借書由文興文以義起學者世¶
習之四海之内冈不同也秦滅典籍廢先王之教李斯変¶
古篆程邈剏&KR0674;書隷之爲言徒&KR0674;之謂也言賤者所用也¶
漢承秦弊舎緐趣簡四百年間六義存者無㡬漢之末年¶
蔡邕以&KR0674;古㝎五經洛陽辟邕以爲復古觀者車日數百¶
<pb:KR4d0445_SBCK_010-15a>¶
兩其後&KR0674;法又変而真行章草之說興言楷法則王次仲¶
師宜官梁鵠邯鄲淳毛宏行書則劉徳升鍾氏胡氏草則¶
崔瑗崔寔張芝張文舒姜孟頴梁孔逹田彦和韋仲将張¶
超之徒咸精其能至晉而大盛渡江後右将軍王羲之捴¶
百家之功極衆體之妙傳子獻之超軼特甚故㦄代称善¶
書者必以王氏父子為称首雖有善者蔑以加矣當是時¶
江左號禮樂衣冠之國而北朝尚用武其遺風流俗接扵¶
耳目故江左人士以書名者傳記相望㦄隋而唐文皇尚¶
之終唐之世善書者軰出其大者各自名家逸其名者不¶
可勝數亦可謂盛矣宋興太宗皇帝以文治制詔有可捐¶
善賈購法書聚之御府甚者或賞以官時五代喪亂之餘¶
視唐所蔵存者百一古迹散落帝甚憫焉淳化中詔翰林¶
<pb:KR4d0445_SBCK_010-15b>¶
侍書王著以所購書繇三代至唐釐為十卷摹刻祕閣題¶
曰上石其實木也既成賜宗室大臣人一夲自此遇大臣¶
進二府輒墨夲賜焉後乃止不賜故世尤貴之黄太史曰¶
禁中板刻古帖皆用歙州貢墨墨夲賜群臣今都下用錢¶
萬二千便可購得尢祐中親賢宅借板墨百夲分遺宫僚¶
用潘谷墨光輝有餘而不甚黟黒又多墨横裂文士大夫¶
或不能盡别由此觀之刻同而墨殊亦有以也甲申歲五¶
月余書鋪中得古帖三卷苐二苐五苐八眀年五月又得¶
七卷多苐八缺苐九六月以其多者加公權帖一卷扵錢¶
唐康自脩許易得苐九卷始為全書雖墨有燥濕䡖重造¶
有工苦皆爲淳化舊刻無疑是可寳也自太宗刻此帖轉¶
相傳刻遂遍天下有二王府帖大觀太清樓帖紹興監帖¶
<pb:KR4d0445_SBCK_010-16a>¶
淳熈脩内(司/帖)臨江戲魚堂帖利州帖黔江帖卷帙悉同又¶
有慶暦長沙劉丞相私苐帖碑工帖尚書郎潘師旦絳州¶
帖絳公庫帖稍加損益卷秩亦異其他瑣瑣者又數十家¶
不可悉記而長沙絳州㝡知名要皆夲此帖書法之不䘮¶
此帖之澤也予因記得帖之由遂摭其夲末著于萹¶
　　　洛神賦䟦¶
晉王獻之所書洛神賦十三行二百五十字人間止有此¶
夲是晉時麻牋字晝神逸墨彩飛動紹興間思陵極力捜¶
訪僅獲九行七十六字所以米友仁跋作九行㝎爲真跡¶
宋末賈似道執國柄不知何許𣸪得四行七十四字欲續¶
扵後則與九行之跋自相乖忤故以紹興所得九行&KR1019;扵¶
前仍依紹興以小璽欵之却以續得四行&KR1019;扵後以恱生¶
<pb:KR4d0445_SBCK_010-16b>¶
胡盧印及長字印欵之耳孟䫍数年前竊禄翰苑因在都¶
下見此神物託集賢大學士陳公顥委曲購之既而孟䫍¶
告歸延祐庚申忽有僧闖門持陳公書并此卷數千里見¶
遺云陳公意甚勤勤也陳公誠磊落䔍實之士不失信扵¶
一言豈易得也因併及之至治&KR0605;酉既&KR1019;池適老疾不能¶
跋壬戌閏五月十八日雨後稍凉力疾書于松雪齋¶
又有一夲是宣和書譜中所收七璽完然是唐人硬黄𥿄¶
所書𥿄略髙一分来亦同十三行二百五十字茟畫沉着¶
大乏韻勝余屢嘗細觀當是唐人所臨後却有栁公權跋¶
兩行三十二字云子敬好寫洛神賦人間合有數夲此其¶
一焉寳暦元年正月甘四日起居郎栁公權記所以吾不¶
敢以為真跡者盖晋唐𥿄異亦不可不知也¶
<pb:KR4d0445_SBCK_010-17a>¶
　樂府¶
　　　浪淘沙¶
今古㡬齊州華屋山丘杖䉫徐歩立芳洲無主桃花開又¶
落空使人愁　波上徃来舟萬事悠悠春風曽見昔人㳺¶
只有石橋橋下水依舊東流¶
　　　太常引¶
水風吹樹晚蕭蕭散髮醉吹簫塵事苦如毛要洗耳時聴¶
舜韶　舊逰何䖏瓊山銀海宫殿欝岧嶤誰與共㳺敖尚¶
記得仙人子喬¶
　　　南郷子¶
雲擁髻鬟愁好在張家燕子樓稀翠踈紅春欲透温柔多¶
少閑情不自由　歌罷錦纒頭山下晴波左右流曲裏呉¶
<pb:KR4d0445_SBCK_010-17b>¶
音嬌未改障羞一朶夫容滿扇秋¶
　　　水龍吟(次韻程儀父荷花)¶
凌波羅韈生塵翠旍孔盖凝朝露仙風道骨生香真色人¶
間誰妬佇立無言長疑遺世飄然䡖舉咲陽臺夣裏朝朝¶
莫莫為雲又還為雨　狼藉紅衣脫盡羨芳魂不埋黄土¶
渉江逕去采菱拾翠携儔嘯侣寳玦空懸眀璫偷觧相逢¶
洛浦正臨風歌㫁一雙翡翠背人飛去¶
　　　虞羙人¶
池塘處處生春草芳思紛繚繞醉中時作短歌行無奈夕¶
陽偏傍小窓眀　故園荒逕迷行迹只有山仍碧及今作¶
樂送春歸莫待春歸去後始知非¶
　　　江城子賦水仙¶
<pb:KR4d0445_SBCK_010-18a>¶
氷肌綽約態天然澹無言帶蹁蹮遮莫人間凡卉避清妍¶
承露玉杯飡沆瀣真合喚水中僊　幽香冉冉莫江邊珮¶
空捐恨誰傳遥夜清霜翠袖怯春寒羅襪凌波歸去晚風¶
裊裊月姢姢¶
　　　蝶戀花¶
儂是江南逰治子烏帽青鞋行樂東風裏落盡楊花春滿¶
地萋萋芳草愁千里　扶上蘭舟人欲醉日莫青山相暎¶
雙蛾翠萬頃湖光歌扇底一聲催下相思淚¶
　　　點絳脣¶
昬暁相催百年窓暗窓明裏人生能㡬贏得貂裘弊　冨¶
貴浮雲休恋青綾被歸與未放懐煙水不受風塵眯¶
　　　水調歌頭¶
<pb:KR4d0445_SBCK_010-18b>¶
　　　　與魏鶴䑓飲夫容洲牟成甫用東坡韻見贈赱¶
　　　　茟和之時已巳中秋也¶
行止豈人力萬事捴由矣燕南越北鞍馬奔赱度流年今¶
日夫容洲上洗盡平生塵土銀漢溢清寒却憶舊逰處廽¶
首萬山間(丁亥秋與成甫/會八詠楼故云)客無譁君莫舞我欲眠一杯¶
到手先醉眀月為誰圎莫惜頻開咲口只恐便成陳迹樂¶
事㡬人全但碩身無恙常對月嬋姢¶
　　　水調歌頭¶
　　　　和張大經賦盆荷¶
江湖渺何許歸興浩無邊忽聞數聲水調令我意悠然莫¶
咲盆池咫尺移得風煙萬頃来傍小窓前稀踈澹紅翠特¶
地向人妍　華峰頭花十丈藕如舡那知此中佳趣别是¶
<pb:KR4d0445_SBCK_010-19a>¶
一壷天倒挽碧筩釃酒醉卧緑雲深䖏雲影自田田夣中¶
呼一葉散髮看書眠¶
　　　虞羙人¶
　　　　浙江舟中作¶
潮生潮落何時了㫁送行人老消沉萬古意無竆盡在長¶
空澹澹鳥飛中　海門㡬點青山小望極煙波渺何當駕¶
我以長風便欲乗桴浮到日華東¶
　　　後庭花¶
清溪一葉舟夫容兩岸秋採菱誰家女歌聲起莫鷗亂雲¶
愁滿頭風雨帶荷葉歸去休¶
　　　浣溪沙¶
　　　　李叔固丞相㑹間贈歌者岳貴貴¶
<pb:KR4d0445_SBCK_010-19b>¶
滿捧金巵低唱詞尊前再拜索新詩老夫慚愧髩成絲羅¶
䄂染将脩竹翠粉香吹上小梅枝相逢不似少年時¶
　　　應¶
　　　制月中仙¶
春滿皇州見祥煙擁日𥘉照龍樓宫花苑栁映仙仗雲移¶
金鼎香浮寳光生玉斧聴鳴鳯簫韶樂奏徳與和氣㳺天¶
生¶
聖人千載希有祥瑞電繞虹流有雲成五色芝生三秀¶
四海太平致民物雍熈朝野歌謳千官齊拜舞玉杯進長¶
生春酒碩皇慶萬年¶
天子與天齊夀¶
　　　應¶
<pb:KR4d0445_SBCK_010-20a>¶
　　　制萬年歡¶
閶闔𥘉開正蒼蒼曙色天上春廽絳幘雞人時報禁漏頻¶
催九奏鈞天帝樂¶
御香惹千官環珮鳴鞘静嵩岳三呼萬嵗聲震如雷　殊¶
方異域盡来滿&KR0686;庭貢珎¶
皇化無外日繞¶
龍顔雲近絳闕蓬莱四海歡欣鼓舞¶
聖徳過唐虞三代年年宴王毋瑶池𬗋霞長進瓊杯¶
　　　元日¶
　　　朝㑹樂府萬年歡(中吕宫)¶
天上春来正陽和布澤斗柄初囬一朶祥雲捧日萬象生¶
輝¶
<pb:KR4d0445_SBCK_010-20b>¶
帝徳光昭四表玉帛盡梯航来㑹¶
彤庭敞花覆千官𬗋霄鵷鷺徘佪　仁風徧滿九垓望霓¶
旌緩引寳扇徐開喜動¶
龍顔和氣靄然交泰九奏簫韶舜樂獸尊舉麒麟香靉從¶
今數億萬斯年¶
聖主福如天大¶
　　　皇慶三年三月三日¶
聖莭大宴長夀仙(道宫)¶
瑞日當天對綘闕蓬莱非霧非煙翠光覆¶
禁苑正㳤景芳妍綵仗和風細轉¶
御香飄滿黄金殿喜萬國㑹朝千官拜舞億兆同歡　福¶
祉如山如川應玉渚流虹璇樞飛電八音奏舜韶慶玉燭¶
<pb:KR4d0445_SBCK_010-21a>¶
調元歲嵗¶
龍輿鳯輦九重春醉蟠桃宴天下太平祝吾¶
皇夀與天地齊年¶
　　　太常引¶
弄晴微雨細絲絲山色澹無姿栁絮飛殘荼蘼開罷青杏¶
已團枝　䦨干倚遍人何䖏愁聴語黄鸝寳瑟塵生翠銷¶
香減天逺鴈書遟¶
　　　人月圎¶
一枝仙桂香生玉消得喚卿卿緩歌金縷䡖𫾣象板傾國¶
傾城　㡬時不見紅裙翠袖多少閑情想應如舊春山澹¶
澹秋水盈盈¶
　　　木蘭花慢¶
<pb:KR4d0445_SBCK_010-21b>¶
　　　　和桂山慶新居韻¶
愛風流二陸曽共住屋三間筭京洛緇塵乎原車騎争似¶
身閑一區未輸埸子更友于室迩足清歡庭下新松椘椘¶
籬邊細菊班班　白頭相對且團欒杯酒借朱顔任醉後¶
長歌咲時開口樂最人寰功名十年一夢記風裘雪帽度¶
桒乾幸喜歸来健在放懐緑水青山¶
　　　木蘭花慢¶
　　　　和李篔房韻¶
爱青山遶縣更山下水縈廽有二老風流故家喬木舊日¶
亭䑓梅花亂零春雪喜相逢置酒藉蒼苔拚却眼迷朱碧¶
慚無茟瀉瓊瑰　徘佪俯仰興懐塵世事夲無涯偶乗興¶
来逰臨流一咲洗盡征埃歸来筭能㡬日又青囬栁葉燕¶
<pb:KR4d0445_SBCK_010-22a>¶
重来但碩朱顔長在任他花落花開¶
松雪齋文集卷之十終¶
　　　　松雪翁詞翰妙天下片言隻字人輒¶
　　　　傳玩¶
　　　　公薨㡬二十年矣而平生所爲詩文¶
　　　　猶未鏤板今從¶
　　　　公子仲穆求假全集與友¶
　　　　原誠鄭君再加校正凡得賦五古詩¶
　　　　一百八十四律詩一百五十絶句一¶
　　　　百四十雜著五序二十記十二碑誌¶
　　　　廿六制誥策題批荅廿五賛十銘一¶
<pb:KR4d0445_SBCK_010-22b>¶
　　　　題跋五樂府二十捴五百三十四并¶
　　　　公行状謚文一卷目録一卷合為一¶
　　　　十二卷亟鋟諸&KR0922;¶
　　　　識者得共觀焉至元後巳夘良月十¶
　　　　日花谿沈璜伯玉書¶
