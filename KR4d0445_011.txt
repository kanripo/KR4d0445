# -*- mode: mandoku-view; -*-
#+TITLE: 松雪齋文集
#+DATE: 2015-09-11 15:30:10.736534
#+PROPERTY: ID KR4d0445
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0310-011松雪齋文集詩文外集-一卷.
<pb:KR4d0445_SBCK_011-1a>¶
松雪齋詩文外集¶
　　詩¶
　　　　題李侯詩卷¶
　　序¶
　　　　御集百夲經序¶
　　　　農桒圗序¶
　　　　為政善𢙣事𩔖序¶
　　　　送張元卿序¶
　　記¶
　　　　五䑓山文殊菩薩顯應記¶
　　　　重&KR0113;觀堂記¶
　　　　天目山大覺正䓁禪寺記¶
<pb:KR4d0445_SBCK_011-1b>¶
　　　　濟南福夀禪院記¶
　　碑銘¶
　　　　大元大普慶寺碑銘¶
　　　　仰山棲隠寺滿禪師道行碑¶
　　　　五兄壙誌(代)¶
　　　　魏&KR0038;夫人管氏墓誌銘¶
　　䟽¶
　　　　五䑓山寺請謙講主講清涼䟽¶
　　　　請雨公長老住聖安禪寺䟽¶
　　　　幻住菴主月公金書楞嚴經䟽¶
　　　　請謙講主茶㮄¶
　　題䟦¶
<pb:KR4d0445_SBCK_011-2a>¶
　　　　題東老事實後¶
　　　　紀夢稽侍中¶
松雪齋詩文外集¶
　　　　　　　　花谿沈氏伯玉刋于家塾¶
<pb:KR4d0445_SBCK_011-2b>¶
# SB1_1407-131.png
<pb:KR4d0445_SBCK_011-2b>¶
松雪齋詩文外集¶
　詩¶
　　　題李侯詩卷¶
翩翩者鶴羙孝子也　翩翩者鶴爰飛爰止其下維何曰¶
有孝子伊人之生無父何恃父罪當刑子代之死翩翩者¶
鶴載翱載翔其翔維何孝子之祥毋目有眚子舐使眀亦¶
既眀止我心則降翩翩者鶴載飛載下伊人之生孰無父¶
母孝㢤李侯為人𫠦難咏言嘉之使我慨歎帝命曰咨咨¶
尓李侯錫尓寵祿惟徳是讐夀嘏孔寧百福来求子孫其¶
昌世濟厥休侃侃李侯&KR0038;之舊臣維孝維忠萃于一門非¶
忠無君非孝無親作此好頌以勗我人¶
　　　　　翩翩者鶴五章章八句¶
<pb:KR4d0445_SBCK_011-3a>¶
　序¶
　　　御集百夲經叙奉¶
　　　𠡠撰¶
盖聞滄海之大一勺可以知其味玄天之髙土圭可以測¶
其㬌𫠦謂聞一而知十執簡以御緐殊塗而同歸分殊而¶
理一者也佛以一音演&KR0003;妙法細無不入大無不包廣愽¶
淵深莫知涯涘圎融權實未易槩量散扵大蔵之中斂扵¶
無言之内皆𫠦以敷&KR0045;至理究竟真空括萬法而靡遺㦄¶
曠刼而恒在施羣生之藥石作彼岸之津梁兼體用而並¶
行故列叙扵三蔵憂性資之異䓁故分别扵三乗非聖哲¶
莫究其宗非英才莫燭厥義頓悟者以言語為末&KR0378;象者¶
起文字之塵徒使幽玄悉歸汗漫況扵愚昧益堕渺茫非¶
<pb:KR4d0445_SBCK_011-3b>¶
資上聖之照臨孰憫迷途而開導弘通無礙利益有情¶
皇上法天聡眀齊佛知見爰以萬機之睱深㕘内典之微¶
乃&KR0145;諸經共成百卷𨤲為十帙歸扵一乗隠奥兼眀廣大¶
悉𤰅繙閱者不難扵寓目誦讀者亦易扵銘心可謂設䋄¶
而提綱挈裘而知領以因因而證果果由夲夲以達原原¶
警人欲之横流契佛心之正覺𫠦願　在天列聖同證菩¶
提　皇太后益増福夀普及沙界咸𫉬勝因乃命臣僧眀¶
仁刋板流布仍俾微臣孟頫製叙萹端臣聞命震兢深慙¶
淺陋莫盡標題之意敢抒讃歎之誠謹稡¶
御集百夲經捴目列之卷首云至大四年十月序¶
　　農桒圗叙奉　𠡠撰¶
延祐五年四月廿七日¶
<pb:KR4d0445_SBCK_011-4a>¶
上御嘉禧殿集賢大學士臣邦寕大司徒臣源進呈農桒¶
圗¶
上披覧再三問作詩者何人對曰翰林承旨臣趙孟頫作¶
圗者何人對曰諸色人匠提舉臣楊𠦑謙¶
上嘉賞乆之人賜文綺一叚絹一叚又命臣孟頫叙其端¶
　臣謹奉明詔臣聞詩書𫠦紀皆自古帝王爲治之法¶
㦄代傳之以爲大訓故詩有七月之陳書有無&KR0483;之作七¶
月之詩曰三之日于耜四之日舉趾同我婦子饁彼&KR0047;畒¶
又曰十月穫稲又曰十月滌塲皆農之事也其曰女執懿¶
筐爰求柔桒𧖟月條桒八月載績載玄載黄皆婦工之事¶
也無&KR0483;之書曰君子𫠦其無&KR0483;先知稼穡之艱難乃&KR0483;二¶
者周公𫠦以告成王盖欲成王知稼穡之艱難也欽惟¶
<pb:KR4d0445_SBCK_011-4b>¶
皇上以至仁之資躳無為之治異寳珠玉錦繍之物不至¶
扵前維以賢士豐年為上瑞嘗命作七月圗以賜東宮又¶
屢降旨設勸農之官其扵王業之艱難盖已深知𫠦夲¶
矣何待逺引詩書以禆¶
聖眀此圗實臣源建意令臣𠦑謙因大都風俗随十有二¶
月分農桒為廿有四圗因其圗像作廿有四詩正𡺳風因¶
時紀事之義又俾翰林承旨臣阿憐怗木児用畏吾児文¶
字譯扵左方以便¶
御覧頋臣學術荒陋乃過䝉¶
聖奬且拜綺帛之　賜臣既叙其事下情無任榮𦍒感¶
恩之至¶
　　　為政善𢙣事𩔖叙¶
<pb:KR4d0445_SBCK_011-5a>¶
書不云乎作善降之百祥作不善降之百殃善𢙣之應若¶
水之流濕火之&KR0556;燥乃天理之自然毫𩬊無爽者也人之¶
生也性夲皆善中人以上固不待勉而後為善中人以下¶
&KR0137;移扵氣習&KR0137;狃扵利欲迷焉而不知&KR0167;學焉而不知警¶
𢙣日積而不自知及乎天㝎禍不旋踵凡人皆尓而仕宦¶
者&KR0057;不可以不慎盖士大夫受¶
天子命位于州縣之上權&KR0085;以威衆而事&KR0085;以及物善固¶
易宣而𢙣亦易播然為善者安富尊榮澤流子孫為不善¶
者毒流衆庶身世殄絶可不懼㢤此括蒼葉君為政善𢙣¶
報應事𩔖之𫠦以作也此書之行其亦有聞風而善者乎¶
葉君名㽞字景良觀其用意可知其為善人己延祐六年¶
十一月叙¶
<pb:KR4d0445_SBCK_011-5b>¶
　　　送張元卿序¶
延祐三年夏五月松潘容曡威茂六州宣撫張元卿拜僉¶
廣東道肅政㢘訪司事将行来求余言余觀元卿恂恂有¶
儒者之風盖嘗學扵蕭先生之門則其扵理道當深知之¶
矣余&KR0167;何言㢤雖然侯之意䔍忍而不言不誠也故遂言¶
之&KR0038;家之設守令夲以為民也㢘訪司之設&KR0038;家之不得¶
巳也使守令皆循良民安扵田里無歎息愁怨之聲雖不¶
設官以紏之可也然而守令或不肖不&KR0014;宣¶
上徳意視民如&KR0311;而後㢘訪司始不可無矣故曰㢘訪司¶
之設&KR0038;家之不得已也南海去亰師萬里民之沾¶
聖化也難侯行矣數路之廣守令數十百人必有賢者侯¶
舉之使為善者益勸為𢙣者益知𫠦畏而不敢為常使之¶
<pb:KR4d0445_SBCK_011-6a>¶
知　&KR0038;家不得已而設㢘訪司之意則其自待也必&KR0779;自¶
得也&KR0779;則必强為善而重為𢙣若夫持之若束褫&KR0227;裂裳¶
日以箠楚&KR0025;事則余懼非儒者之政也元卿其擇焉¶
記¶
　　　五䑓山文殊菩薩顯應記¶
聖上即位之二年以¶
世祖聖徳神功文武皇帝遺旨将建寺于五䑓山春三月¶
詔中書右丞張公九思偕平章政事叚公那懐徃相其宜¶
公奉　詔星馳越四月既望至五䑓寓宿金界寺寺僧五¶
䑓僧録出宋張啇英𫠦著清&KR0565;傳示公載當時𫠦見圎光¶
金橋聖燈菩薩獅子𩔰現之異甚詳公意啇英文士容有增飾¶
未之信也十七日訖事言還閏四月廿二日再&KR0013;　旨至¶
<pb:KR4d0445_SBCK_011-6b>¶
五䑓鳩工興事祠后土龍王公時行&KR0004;獻事奠畢寺東南¶
有雲氣如兠羅綿状漸升至日邉遂成五色中有億萬菩¶
薩升降出沒至扵旌幡幢盖之属亦以億萬計不可名状¶
一時同行者若中殿𫠦遣使若軍官若&KR0025;者&KR2005;徒莫不具¶
睹廿三日中殿飯四千僧食時東南方&KR0167;見光景如獻奠¶
之日日既西還自山中方據鞍次&KR0167;見如初行三十里餘¶
光亦随之其靈祥若此寺僧乞記扵公以傳乆逺公以命¶
孟頫盖聞諸佛菩薩以神通力放大光明自短見淺聞莫¶
不以為誕然古書𫠦載亦徃徃而有不可盡以為恠而非¶
之昔昌&KR0058;開衡山之雲蘇子有海市之異彼山靈川祇猶¶
&KR0014;感動扵二公況以公之忠誠衘¶
天子命建佛塔廟菩薩神力&KR0014;無感應乎此理之必然者¶
<pb:KR4d0445_SBCK_011-7a>¶
也遂略記其槩以為山中故實云元貞元年六月十一日¶
記¶
　　　重&KR0113;觀堂記¶
佛以慈悲哀&KR0598;一切盡未耒世咸欲使之&KR0116;妙眀心不堕¶
邪見凡有可以開群迷者不遺餘力衆生因心有想因想¶
有妄掃除妄想使得正觀佛𫠦&KR0003;經其法具在依佛𫠦&KR0003;¶
而&KR0113;習之非有嚴浄處𫠦道将安&KR0009;故通都大邑徃徃皆¶
有觀堂而吴興觀堂特為宏敞池水行樹荘嚴靚深盖創¶
建扵宋嘉泰間經始之者講主行瓊輔成之者澧王師揆¶
也宋之末年住持者非才葺治弗勤漸至頺&KR0440;甲戍乙亥¶
之際兵事澒洞奸民乗之剽&KR0060;摧剥棟宇傾圯風雨不蔽¶
仰見日星暨¶
<pb:KR4d0445_SBCK_011-7b>¶
聖元綂一區宇人𫉬奠居乃相與謀曰觀堂吾邦一大道¶
塲也今癈壊至此非得有福徳力量者主之其何以興起¶
乎衆咸曰非雲岩饒公不可扵是相與吿之澧王之孫孟¶
齊深以為允遂具禮延請以至元十三年之春来主法席¶
約己劬躬振餝&KR0024;苴由是聲譽藉甚聞于捴綂𫠦捴統𫠦¶
賢其人給札以命之雲岩乃殫智悉力思𫠦以宏其教者無¶
𫠦不至昔者常住之田僅四頃餘雲岩出衣鉢日益增廣¶
齋鼓粥魚聲和響荅廼以至元二十一年鳩材僝工因寳¶
殿之舊而一新之堂宇丈室左右列祠三門廊廡瓴甓之¶
破缺者完之榱桷之毀折者易之㦄十年而後𤰅至扵荘¶
嚴像設金碧輝映光采奪目父老興歎謂逾厥初而翠柏¶
紅蓮清&KR0565;香㓗浄土境界種種現前然後&KR0113;觀想之業者¶
<pb:KR4d0445_SBCK_011-8a>¶
乃始得其𫠦雲巖扵佛事可謂勤矣余&KR0026;天地間物&KR0440;興¶
雖有時然常係乎其人得人則興失人則廢盖古今一𦤺¶
也向使觀堂不&KR0014;致饒公則凡礫茂草亦已乆矣其&KR0014;興¶
建扵積壊之餘㢤予常嘉饒公之為人而公以記請故遂¶
次苐其状而記之雲岩名廣饒俗姓陳氏長興之芦碕人¶
也大徳元年九月記¶
　　　天目山大覺正䓁禪寺記奉　𠡠撰¶
延祐三年四月十有九日三蔵法師般刾那室利言臣僧¶
徃年逰江南㦄禪刹多矣獨天目山大覺正䓁寺為髙峰¶
妙禪師道塲地勢清髙人力壮偉實杭州一大伽藍而髙¶
峰之道逺續諸祖座下僧常數十百人皆清齋禪㝎有古¶
藂林之風髙峰既𡨜其教至于今不少衰獨寺未有紀載¶
<pb:KR4d0445_SBCK_011-8b>¶
之文臣僧請下文學之臣文之以刻諸石誠¶
聖世一盛事也扵是　詔臣孟頫汝爲文以記之臣謹按天¶
目山在杭州扵潜縣爲淛右群山之宗圗經云廣八百里¶
髙三萬餘尺界乎杭湖宣城之間竆岩幽壑雪古雲深仙¶
人神龍之𫠦窟宅大覺正䓁禪寺居山之蓮花峰髙峰禪¶
師名原妙吴郡吴江人早得法扵雪岩欽公臨濟十七世¶
孫盡得瞿曇氏靈眀真覺之要行業孤峻機用險絶影不¶
出山者三十年道風日馳逺方學徒如西&KR1022;南詔不逺數¶
萬里雲臻水赴師悉拒不納至栖巖席草以依師至元&KR0605;¶
夘故兩淛運使臣瞿霆彂嚮師道望謁師于師子岩之死𨵿¶
仰扣玄音心領神悟恍若宿契歎禪衲之至無𫠦扵容慨¶
然有建寺之志廼割鉅荘先後凡二百頃有畸及買山田¶
<pb:KR4d0445_SBCK_011-9a>¶
若干指其&KR0010;入首剏梵宇命嗣法沙門祖雍洎乆㕘上首¶
弟子䓁各盡才&KR0014;以董其伇當是時山靈地媪見聞驚異¶
大&KR0108;神功捜竒材掲臣石不容有𫠦蔵而獻之閱五年則¶
&KR0814;庫大殿輪奐㕘差宛如天降師知時至嘱祖雍攝住持¶
而吿𡨜焉衆心悲感檀户益張赱斧飛斤鼓舞群力千楹¶
萬礎海湧雲騰與夫雕鎪髹飾陶冶丹雘百尓咸臻大徳¶
庚子¶
成宗皇帝首降玉音作大護持至大戊申締搆之功𠑽¶
擴大備髙閣周建長廊四起飛樓湧殿之雄麗廣堂䆳宇¶
之靚深像設鼓鐘之&KR0646;竒金繩寳鐸之嚴整凡庖湢寮舎¶
<pb:KR4d0445_SBCK_011-9b>¶
床榻噐用𫠦求皆&KR0085;是嵗開堂臣霆發大營齋饌&KR0196;包雲¶
衲遐迩奔湊㑹者数萬指坐立圍繞禅影山齊梵音雷動¶
人天交賛淂未曽有臣聞覺樹垂隂曇華現瑞以甘蔗種¶
哀憫群迷乗積生大願輪不起寂&KR0163;遍入塵刹未揺舌夲¶
大闡玄音其聲光震耀雖日麗霆轟不可為比道&KR0163;塔廟¶
曽不期建立而二千餘年後先出㒷凡大林深藪覩史夜¶
摩忽從地涌惟罔知所自者旣疑且駭異議紛然殊不知¶
大願輪中真實種子時縁既偶如春發榮万卉千葩不知¶
其萌而萌矣甞攷竺墳覺之為義有始有本有頓有圎惟¶
破有法王坐靈鷲山堅秉化權目之為大覺巳而飲光傳¶
之曹溪唱之臨濟握金剛王劒以振之髙峰淂此而跡愈¶
晦聲愈彰能大其家丗臣霆發慕此而割膏&KR0254;樹禅宫曲¶
<pb:KR4d0445_SBCK_011-10a>¶
盡施心了無難色信大覺之念如此以之壽¶
国脉祝　聖筭隆佛運利含識不亦宜乎或謂翆竹黄¶
花盡真如體白雲青嶂咸大覺&KR0163;生佛未具巳前不曽欠¶
少豈待梯空架險破山壓石而為之耶對曰道&KR0163;之㒷覺¶
其𫠦以迷也迷之不反安知塵沙法界為大覺&KR0163;其或徇¶
縁而趍勝逐境以滋塵既昧覺因轉增迷倒佛化豈若是¶
哉遂併書之以為記¶
　　　濟南福夀禪院記¶
余退食㘴草亭有比丘尼謁余而言曰福聚𫠦居福夀禅¶
院者自五代以来古刹也㦄宋至金而吾師雨公以佛法¶
道行為叢林表當時戚里貴人以禮延致者甚衆¶
大朝龍興崇重佛法遣使者馬侍讀妙選天下僧尼而吾¶
<pb:KR4d0445_SBCK_011-10b>¶
師實在選中&KR0167;請住福夀院福聚因縁祖師之遺䕃濫主¶
斯席不思𫠦以傳乆逺則古迹易泯師徳不彰福聚心實¶
懼焉&KR0133;公作為文章将刻諸堅石𦍒悲聚之志余問之曰¶
若𫠦言者吾将安㯫福聚乃出䄂中錦嚢嚢中出三&KR0083;書¶
其一則¶
聖朝選僧尼使者請其師雨公䟽也其二則金駙馬都尉¶
與其妻公主請雨公住積慶寺䟽也其三則周顯徳三年¶
存㽞院額𠡠牒也余一再觀之皆真實不虗按周世宗即¶
位之眀年&KR0440;天下佛寺三千三百三十六𫠦今𠡠文云齊¶
州奏福夀禪院殿宇頗多尼衆不少乞存㽞者正其事也¶
嗟乎自古王侯公卿功名富貴赫奕一時者不可勝數徃¶
徃無㡬何時皆巳灰滅而不可紀而此院㦄周而宋而金¶
<pb:KR4d0445_SBCK_011-11a>¶
至于今日數百年間常住不毀況濟南自宋度南以来數¶
罹兵火故雖顯䆠之家亦多不知其上世名諱與其姓氏¶
𫠦出而二三比丘尼乃&KR0014;殷勤鄭重扵&KR1119;&KR1119;擾擾之中收¶
拾前代遺文以為故事與五代史記相表裏豈不可嘉尚¶
㢤至若雨公之徳行已載在兩䟽中而余觀福聚之為人¶
亦有以知其師之賢何者余嘗至其院尼衆肅若行其廷¶
草木沃若升其殿堂香火馥若以是推之其師必不碌碌¶
矣宜其見重當時傳法後世非偶然也院去南城㡬歩入¶
南門西行㡬里許由周以前院之𫠦始不可知今為屋凡¶
若干楹垣墻之内凡若干畒佛殿僧堂齋舎庖&KR0338;悉具視¶
五代時當小減而視他院尚完整也初雨公自金㤗和間¶
賜&KR0197;通慧大徳金遷于汴賜&KR0197;慧嚴大師至¶
<pb:KR4d0445_SBCK_011-11b>¶
大朝號圎明大師後改妙嚴大師俗姓郭氏禹城人也七¶
&KR0010;出家嗣其法者名皆從福曰福祐曰福慶曰福聚今院¶
主求文扵余者也曰福寳曰福順曰福㤙曰福成福之嗣名¶
皆從善曰善欽善淵善義善因善照善静善端善玉善秀¶
善泉善廣善仙善玣善金善之嗣名皆從慧曰慧錦慧滿¶
嗟乎若福聚者誠可嘉巳天下之為人子孫不能使其祖¶
考之徳傳扵後者亦多矣而聚當盛暑中命工礱石不憚¶
喘汗奔赱求余文至十數惟恐其師之徳不傳余雖&KR0568;且¶
拙欲辭而固拒之則不近扵人情故遂為記且俾刻此三¶
&KR0083;書扵背使其徒知其師傳授之意後之覧者庶有攷焉¶
　碑銘¶
　　　大元大普慶寺碑銘奉¶
<pb:KR4d0445_SBCK_011-12a>¶
# SB1_1407-151.png
# page missing
<pb:KR4d0445_SBCK_011-13a>¶
　　　𠡠撰¶
　惟¶
上帝降大命于¶
聖元¶
太祖法天啓運聖武皇帝起自𦍤方肈基¶
帝業兵威𫠦至冈不臣服盖以¶
&KR1078;宗仁聖景㐮皇帝為之子¶
&KR1078;宗躬擐甲胄翦金河南雖不及撫有多方䔍生¶
聖嗣是為¶
世祖聖徳神功文武皇帝聡眀&KR0227;古無逺弗燭雄略盖世¶
而神武不殺命将出師不再舉而宋平九&KR1022;分裂者餘¶
　二百年一旦一之遐陬荒裔咸受正𦍤幅貟之大古𫠦¶
<pb:KR4d0445_SBCK_011-13b>¶
未有扵是治㦄明時建官立法任賢使&KR0014;制禮作樂文¶
物粲然可紀中綂至元之間海内晏然家給人&KR0085;而又¶
　妙悟佛乗欽崇梵教慈恵之徳洽于人心肆¶
世祖之享&KR0038;三十有五年施及¶
&KR0073;宗文恵眀孝皇帝正位儲宫仁孝而敬慎問安視膳之¶
　暇順羙㡬諌天下隂受其賜多矣至元廿二年¶
&KR0073;宗陟方未㡬¶
順宗昭聖衍孝皇帝亦遽賔天三十一年¶
世祖登遐當是時¶
徽仁&KR0073;聖皇后不動聲色召¶
成廟扵撫軍萬里之外授是神器易天下岌岌者爲泰山¶
　之安大徳二年¶
<pb:KR4d0445_SBCK_011-14a>¶
武宗撫軍于北¶
今上日侍¶
隆福怡言煦之摩手撫之擇師&KR0145;友俾知先王禮樂刑政¶
　為治&KR0038;平天下之具恩莫大焉四年¶
&KR0073;聖上仙¶
皇上&KR0503;思冈極因念在¶
世祖時　帝師八合思巴弘闡佛法故我得聞其義捨歸¶
　依三寳&KR0113;崇㝠福将何以盡吾心始建佛殿于大都既¶
　而之&KR0038;覃懐属¶
成廟登遐内難将作¶
上馳至京師先事而發殄殱大慝封府庫奉苻玺清宫以¶
　安¶
<pb:KR4d0445_SBCK_011-14b>¶
太后遣使以迎¶
武宗武宗既踐阼以¶
上至徳&KR0646;功不踰月而立¶
上為皇太子¶
上緬懐疇昔報本之意乃命大剏佛宇因其地而擴之凡¶
為百畒者二鳩工度材萬&KR2005;並作置崇祥&KR0101;以董其事¶
其南為三門直其北為正覺之殿奉三聖大像扵其中¶
　殿北之西偏為最勝之殿奉釋迦金像東偏為智嚴之¶
　殿奉文殊普賢觀音三大士二殿之間對峙為二浮圗¶
　浮圗北為堂二属之以廊自堂徂門廡以周之西廡之¶
間為捴持之閣中寘寳塔經蔵環焉東廡之間為圎通¶
　之閣奉大悲弥勒金剛手菩薩齋堂在右庖井在左㝡¶
<pb:KR4d0445_SBCK_011-15a>¶
　後又爲二閣西曰真如東曰妙祥門之南東西又爲二¶
　殿一以事護法之神一以事多聞天王合爲屋六百間¶
　盤礎之固陛戺之崇題楶之騫藻繪之工若忉利兠率¶
　化出人間凡工匠之傭悉皆内帑一毫不&KR2005;扵民既成¶
　賜名曰大普慶寺給田地民匠碓磑房廊䓁以爲常住¶
　&KR0010;收其入供給𫠦須¶
上既即大位崇祥&KR0101;臣請立石紀事¶
　𠡠臣孟頫䓁爲文垂示乆逺臣聞佛教福田之中以三寳¶
爲㝡勝福田¶
皇上深㕘祕典建寺造像書經飯僧凡此勝因𫠦以資¶
&KR0073;聖暨¶
祖宗在天之靈證無上覺¶
<pb:KR4d0445_SBCK_011-15b>¶
今皇太后怡愉康强享無量福夀其餘澤𫠦&KR0013;至于海隅¶
　&KR0058;庶法界㑹靈咸𫉬安樂功徳可數量㢤臣䓁謹稽首¶
　再拜為之頌其詞曰¶
皇元應運誕受萬方¶
帝以聖承于前有光眀眀¶
天子神眀八葉徳盛功豐富有大業維兹大業¶
太祖張之¶
世祖皇之¶
天子康之扵赫¶
皇武皇武桓桓¶
聖謨孔神　神器斯安有粲之載有作其彬典章具舉煥¶
　乎尭文道&KR0227;百王仁䨱群生宏觀英圗日臻太平粤昔¶
<pb:KR4d0445_SBCK_011-16a>¶
&KR0073;聖功在社稷我報之圗天乎冈極惟覺皇氏具大神力¶
　人天共依是資福徳廼&KR0114;隂陽相地柔剛嵗吉辰良大¶
　匠是将廼斵廼繩築構遄興務殫乃心毋費是懲&KR2005;者¶
　謳歌相厥子来匪民是庸一須&KR0038;材有岑其宇有踐其¶
　廡有楹維旅金鋪雕礎瞿瞿其瞻劌劌其㢘秩秩其正¶
　扵粲其嚴載瞻聖容瑞相儼然是信是崇𫉬福無邉𫉬¶
　福無邉聿歸¶
&KR0073;聖嘉與¶
慈闈式普其慶¶
皇帝孝仁永命于天¶
　聖子神孫維千萬年¶
　　　仰山棲隠寺滿禪師道行碑奉¶
<pb:KR4d0445_SBCK_011-16b>¶
　　　𠡠撰¶
　師名行滿&KR0197;萬山俗姓曽氏其先出東魯盖曽子之後¶
　逺祖仕江右遂爲吉州太和人父諱應龍字拱辰&KR0197;翠¶
　庭先生繇科舉入仕母樂氏師生而頴異不爲児嬉齠¶
　齔日記數千言學問之暇常黙然宴㘴有出塵之態先¶
　生曰此児非吾家可有遂捨送雲亭蕩原弥陀院爲童¶
　行名福可時九&KR1022;甫一師自念曰佛祖出世爲一大事¶
　因縁我䓁溺扵塵勞何日撤去挈包笠北逰首登五䑓¶
　至元庚辰至仰山有㑹心䖏遂㽞薙𩬊禮澤庵　公爲¶
　師更今名受具扵大同大普恩之圎戒㑹自是䖏叢林¶
　中策勤砥礪爲衆之念甚扵爲已旦夕㕘叩素菴璉公¶
　至忘飢渇之莭寒暑之變素菴深器之一日&KR0557;之以洞¶
<pb:KR4d0445_SBCK_011-17a>¶
　山寒暑因縁師應聲云寒則普天寒熱則普天熱刀斧¶
　劈不開我又如何&KR0003;菴云畢竟如何師云紅爐一㸃雪¶
　菴云别别師云有什麽别䖏菴云若&KR0014;恁麽㑹方始契¶
　如如師扼聲云錯掩耳而出菴付之以衣頌曰&KR0025;我十¶
　年談麈尾策勳一日占鰲頭如今分付無文印續熖聮¶
芳萬古秋時至元庚寅嵗也尓後&KR0167;㕘雲門臨濟皆&KR0014;¶
得其骨髄大徳癸夘仰山之學者請師歸住舊隠師以¶
青州大刹非小因縁力辭衆守之數日欲逃不可不得¶
　已升堂&KR0003;法演無量義自是聲聞大振四方求法者歸¶
　之如流水梵僧宣政使相迦失里功徳使大司徒輦真¶
吃刾思相慕爲道友王公貴人皆稽首歸敬¶
武宗皇帝在北邉時下令施鈔萬貫造文殊菩薩像既¶
<pb:KR4d0445_SBCK_011-17b>¶
　即位駕𦍒其寺施金百兩銀五百兩鈔六萬貫賜&KR0197;佛¶
慧鏡智普照大禪師¶
𠡠尚方造織成金龍錦縁僧伽&KR0058;大衣窮極工巧經&KR0010;¶
　乃成¶
　召師至禁中出以賜焉¶
今上在春宫嘗三𦍒其寺命有司作尊勝塔扵東嶺及建¶
　眀逺觀光二亭以備臨𦍒洎¶
　登極亟命工部尚書臣鄭伯顔領大匠&KR0113;其寺凡土木¶
　之故而敝者圗畫之乆而漫者咸易而新之㫄絫厓石¶
　以方廣其基髙者至百餘尺造普賢觀音像增建堂殿¶
　亭䑓凡几格供張什器之物靡𫠦不備樹碑于門頌¶
天子聖徳既又賜蘇杭水田五千畝為常住業又固安州¶
<pb:KR4d0445_SBCK_011-18a>¶
鵲䑓福嚴寺自木菴公没後為它人𫠦有師奏淂¶
旨&KR0167;歸仰山為下院云皇慶元年¶
制授師銀青榮禄大夫司空師之大弟子曰&KR0116;用曰善¶
興曰文祥曰海深曰思贇曰圎中曰福𣷹曰廣夀各能¶
　弘&KR0045;宗旨主席名山其門資之盛具列碑隂素菴之徒¶
曰正義正義之徒曰圎垂傾心竭力謀立石以紀師行業且彰¶
天子寵錫之渥臣伯顔以¶
聞詔曰可乃命臣孟頫為文書于石謹按棲𨼆寺始建¶
扵遼至師為二十六代臣聞浮屠氏之道言其廣大則¶
無𫠦不容言其變通則無𫠦不入以無生為有生之夲¶
以不用為大用之原至矣㢤非言語之𫠦究也¶
皇元建&KR0038;之大盡天地之𫠦覆載倫别𩔖分悉為臣妾出¶
<pb:KR4d0445_SBCK_011-18b>¶
扵水土蔵扵山澤悉為府庫數十年之間斯民不聞鼙¶
鼓之聲以¶
聖&KR0071;聖以¶
眀&KR0071;眀使民不知日趨扵為善浮圗氏之道大矣夫道無¶
盛衰𫠦以盛衰存乎其人自四海一家梵僧徃徃至中¶
&KR0038;而師出扵江左能以其道鳴于京師以承¶
天子之寵命真世𫠦希有銘曰　峨峨仰山如青蓮華中¶
有寳坊古佛之家天王衞門地神扶棟㕘差珠閣葳㽔¶
金鳯欝欝青松羅蒼玉林清風過之振海潮音住此山¶
中有大禅老宴䖏𡨜静萬縁皆了¶
天子時廵樂此境勝謂師之道與境為&KR0091;乃施重寳增飾¶
厥宇結構峥嶸鵉軒鳯翥師道既弘¶
<pb:KR4d0445_SBCK_011-19a>¶
帝眷益隆位以司空實古三公師以佛心為&KR0038;囬嚮徧河¶
　沙界功徳無量¶
天子謂臣時汝&KR0014;言勒碑此銘惟千萬年¶
　　　五兄壙誌(代)¶
先君諱孟頖字景魯姓趙氏宋秀安僖王至先君六世¶
矣宋南度自大梁来居吴興遂為吴興人曽祖諱師垂¶
宋太師新興郡王謚恭㐮妣荘氏衞&KR0038;夫人祖諱希永¶
宋朝奉大夫直華文閣贈通議大夫妣鄭氏碩人&KR0690;諱¶
與訔宋正議大夫户部侍郎贈銀青光禄大夫妣李氏¶
　碩人生母丘氏先君重&KR0779;寡言年十四以侍郎䕃&KR0024;承¶
務郎咸淳丁夘請&KR0038;子&KR0101;舉免銓庚午差知臨安府仁¶
　和縣臨平鎮是&KR0010;以度宗祀眀堂恩轉承奉郎甲戌以¶
<pb:KR4d0445_SBCK_011-19b>¶
&KR0970;主即位覃恩轉承事郎臨平考滿授簽書髙郵軍判¶
官𠫊公事未上宋歸于¶
元䆠情素薄浮沉里閭不求仕進日以翰墨為娱書九經¶
　一過細字謹楷人傳以為玩喜與名僧逰書蓮花華嚴¶
楞嚴圎覺金剛諸經皆數過眀窓浄几焚香瀹茗四時¶
花草婆娑愛賞欣然自得大徳乙巳五月瘍彂于背竟¶
　不起嗚呼哀㢤先君生扵&KR0605;亥七月十七日&KR0816;扵乙巳¶
　五月廿三日享年五十有五娶陸氏故吏部尚書陸公¶
徳輿之女先三十(年/&KR0816;)子男五人由辰次由宣&KR0025;浮屠法¶
祝𩬊為比丘次由宿由宓由賔女三人其二巳嫁其一¶
為比丘尼孫男二人鄱老順孫孫女三人皆㓜由辰䓁¶
　以是年八月甲申忍死奉柩合𦵏烏程縣蘇湾方屏山¶
<pb:KR4d0445_SBCK_011-20a>¶
遵治命也　逺日薄未&KR0014;乞銘扵當世君子姑誌梗槩¶
納諸幽孤哀子由辰䓁泣血謹書¶
　　魏&KR0038;夫人管氏墓志銘¶
夫人諱道昇姓管氏字仲&KR0078;吴興人也其先管仲之子¶
孫自齊避難于吴興人皆賢之故其地至今名栖賢考¶
諱伸字直夫妣周氏管公性倜儻以任俠聞郷閭夫人¶
生而聡眀過人公甚竒之必欲得佳壻予與公同里閈¶
公又竒予以爲必貴故夫人歸于我至元廿四年¶
世祖聖徳神功文武皇帝召孟頫赴¶
𨶔自布衣擢奉訓大夫兵部郎中廿六年以公事至杭¶
乃與夫人偕至京師既而除直集賢同知濟南路捴管¶
府¶
<pb:KR4d0445_SBCK_011-20b>¶
成宗皇帝召入史院夫人亦俱余以病辭同歸吴興余提¶
舉江淛儒學滿任遷㤗州尹¶
今上皇帝在春宫遣使召孟頫除翰林侍讀學士夫人亦¶
同至¶
　𨶔下至大三年冬也眀年¶
上即位特授集賢侍講學士中奉大夫夫人封吴興郡夫¶
　人皇慶元年請假歸為先人立碑夫人亦以管氏無丈¶
　夫子欲命&KR0071;又無其人乃即故居作管公樓孝思道院¶
俾道士奉其考妣𥙊祀事見道院記次年使者荐至扵¶
是夫人復&KR0025;余入朝延祐四年予入翰林為承¶
　旨加封魏&KR0038;夫人五年冬舊𫠦苦脚氣疾作¶
上遣太醫絡繹胗視六年増劇聞于¶
<pb:KR4d0445_SBCK_011-21a>¶
上得¶
旨還家四月廿五日彂大都五月十日行至臨清以疾¶
薨于舟中年五十八嗚呼哀㢤余與子雍護柩還吴興¶
是&KR0010;　月　日塟徳清縣東衡山之原禮也子三人亮¶
早&KR0816;雍奕女六人夫人天姿開朗徳言容功靡一不備¶
翰墨辭章不學而&KR0014;䖏家事内外整然&KR0010;時奉祖先𥙊¶
祀非有疾必齊眀盛服躳致其嚴夫族有失身扵人者¶
必贖出之遇人有不&KR0085;必周給之無𫠦吝至扵待賔客¶
應世事無不中禮合度心信佛法手書金剛經至數十¶
卷以施名山名僧¶
天子命夫人書千文𠡠玉工磨玉軸送秘書&KR0101;&KR1019;池收蔵¶
因又命余書六體為六卷雍亦書一卷且曰令後世知¶
<pb:KR4d0445_SBCK_011-21b>¶
我朝有善書婦人且一家皆&KR0014;書亦竒事也又嘗畫墨¶
　竹及設色竹圗以進亦䝉¶
聖奨賜内府上尊酒嘗謁興聖宫¶
皇太后命㘴賜食恩意優渥受知¶
兩宫可謂榮矣夫人之亡内外族姻皆爲之慟嘗與余¶
　㳺者莫不流涕則夫人之徳可知巳銘曰¶
夫人云亡夫喪賢婦子失慈恃家無内助嗚呼夫人古¶
之烈女仁智賢眀僂&KR0204;莫數翰墨之工受知¶
聖主通籍東朝淂謁¶
太毋婦人之榮可謂至極碎璧霣珠行路嗟惜人倫之重¶
　況扵夫婦天實爲之誰謂荼苦東衡之原夫人𫠦擇䂓¶
爲同穴百世無易樹以青松銘以貞石婉婉之徳萬古¶
<pb:KR4d0445_SBCK_011-22a>¶
是式¶
　䟽¶
　　　五䑓山寺請謙講主講清涼䟽¶
&KR0003;方便法開方便門誘群生扵漸悟住清&KR0565;山講清涼¶
　䟽演諸佛之真乗須得碩師庶開後覺恭惟　性天開¶
廓心月朗眀萬論千經皆為正受七䖏九㑹乆巳圎融¶
徧恒河沙覆以廣長之舌作法界觀普宣微妙之音香¶
風吹天雨之花甘露洒海雲之㑹請升猊&KR1675;便彂麈談¶
寳光現五䑓讃佛恩之難盡金輪鎮萬&KR0038;祝¶
聖夀之無疆¶
　　　請雨公長老住聖安禪寺䟽¶
聖安名刹鐘鼓振乎十方禪門正宗衣鉢傳乎六祖必¶
<pb:KR4d0445_SBCK_011-22b>¶
得人天之共仰乃為道俗之同歸伏惟　枯木寒岩澄¶
　江孤月道心無礙非聲音色相之求諸性夲空在文字¶
語言之外雷音響處驚悟羣生甘露洒時潤沾庶品顧¶
禪関之虗乆徯杖錫之来臨敢望慈仁俯&KR0025;衆&KR0133;聞苐¶
　一義覺佛日之増眀惟億萬年祝¶
皇圗之永固¶
　　　幻住菴主月公金書楞嚴經䟽¶
昔阿難為魔女𫠦攝故世尊現化佛&KR0003;經七䖏徴心究¶
首楞嚴之妙義一音演法宣般怛羅之真言顯大神通¶
有勝功徳當幻住道塲之新建宜真乗法寳之荘嚴黄¶
　金研為&KR0378;書十萬言而豈易白米賤如土舎百千石以¶
　何難長者但彂肯心貧道便成勝事百寳光聚燦爛彂¶
<pb:KR4d0445_SBCK_011-23a>¶
　扵毫端千葉蓮開芬香遍扵沙界祝吾¶
皇之聖夀増施主之福田¶
　　　請謙講主茶㮄¶
雷震春山摘金芽扵榖雨雲凝建椀聴石鼎之松風請陳¶
闘品之竒功用作齋餘之清供恭惟　心如止水辯若懸¶
河天雨寳花法潤普沾扵衆渇地生靈草清香大啔扵群¶
䝉性相夲自圎融甘苦初無差别雪山牛乳分一滴之醍¶
醐北菀龍團破大千之夢幻舌頭知味鼻觀通神大衆和¶
南請師㸃化¶
　題跋¶
　　　題東老事實後¶
白酒醸来縁好客黄金散盡為收書吕僊翁此語似若猶¶
<pb:KR4d0445_SBCK_011-23b>¶
有世俗相推奬之意然至扵散盡黄金便覺蝉蛻汙濁之¶
中浮㳺塵埃之外東老&KR0014;尓豈非僊材世人愛惜錢物如¶
護性命殊不知爲飛空下視者之𫠦憐閔佛&KR0003;遺教經亦¶
云不知&KR0085;者爲知&KR0085;者之𫠦憐閔故我&KR0003;法亦復如是¶
　　　紀夣嵇侍中¶
延祐元年十一月十九日彰徳朱長孺道邦人之意求書¶
晉嵇侍中之廟六字余毎敬其忠莭不辭而書之運茟如¶
飛若有神助是夜京口石民瞻舘于書室中夣一丈夫晉¶
人衣冠蓬首玄衣流血被面謂民瞻曰我𥞇侍中也今日¶
趙子昻爲余書廟額故来謝之民瞻既&KR0116;猶汙流亦異事¶
也¶
松雪齋詩文外集終¶
<pb:KR4d0445_SBCK_011-24a>¶
# ?
大元故翰林學士承　旨榮禄大夫知　制誥兼&KR0113;&KR0038;¶
史趙公行狀¶
　　　　曾祖&KR0690;師垂故宋㝎江軍莭度使開府儀同三¶
　　　　　　司萬壽&KR0026;使累贈太師追封新興郡王謚¶
　　　　　　恭㐮¶
大元贈集賢侍讀學士中奉大夫護軍追封吴興郡公¶
　　　　妣衛&KR0038;夫人荘氏追封吴興郡夫人¶
　　　　祖考希永故宋朝奉大夫直華文閣致仕累贈¶
　　　　　　通議大夫¶
大九贈資善大夫太常禮儀院使上護軍追封吴興郡公¶
　　　　妣碩人鄭氏追封吴興郡夫人¶
　　　　考與訔故宋正議大夫尚書戶部侍郎兼知臨¶
<pb:KR4d0445_SBCK_011-24b>¶
　　　　　安府浙西安撫使歸安縣開&KR0038;子累贈銀青¶
　　　　　光禄大夫¶
大元累贈集賢大學士榮禄大夫柱&KR0038;追封魏&KR0038;公¶
　　　　妣碩人李氏生母丘氏並追封魏&KR0038;夫人¶
公諱孟頫字子昂姓趙氏宋太祖子秦王徳芳之後五世¶
祖秀安僖王子偁實生孝宗始賜苐居湖州故公為湖州¶
人祖考太常府君早䘚無子祖妣夫人鄭氏選同宗子為¶
之後魏公夲出蘭溪房時侍兄殿撰與譍倅湖州夫人一¶
見愛其凝重曰是真吾子況昭穆又相當乎遂以上聞内¶
降許之公魏公苐七子也魏公薨公始十一&KR0010;生母丘夫¶
人董公使為學曰汝㓜孤不&KR0014;自強扵學問終無以覬成¶
人吾丗則亦巳矣語巳泣下沾襟公由是刻厲晝夜不休¶
<pb:KR4d0445_SBCK_011-25a>¶
性通敏書一目&KR0186;成誦未&KR0227;試中&KR0038;子監注真州司戶叅¶
軍¶
皇元混一後閒居里中丘夫人語公曰¶
聖朝必收江南才能之士而用之汝非多讀書何以異扵¶
常人公益自力扵學時&KR0025;老儒敖継公質問疑義&KR0052;明行¶
&KR0113;聲聞湧溢達于¶
朝廷吏部尚書夹谷公竒之舉翰林　&KR0038;史院編&KR0113;官辝¶
至元丙戍十一月行臺治書侍御史程公鉅夫奉¶
詔捜訪江南遺佚得廿餘人公居首選又獨引公入見公¶
神采秀異珠眀玉潤照耀殿庭¶
丗祖皇帝一見&KR0091;之以為神仙中人使㘴扵右丞葉公之¶
上耶律中丞　言趙某乃故宋宗室子不宜薦之使近之¶
<pb:KR4d0445_SBCK_011-25b>¶
左右程公奏曰立賢無方¶
陛下盛徳今耶律乃以此劾臣将䧟臣扵不測¶
上曰彼竪子何知頋遣侍臣傳¶
㫖立逐使出䑓毋過今日立尚書省¶
命公草詔書揮茟立成¶
上問知其大&KR0562;喜曰卿淂之矣皆朕心𫠦欲言者¶
詔集百官扵刑部議法公適侍立左右¶
上命公徃共議衆欲以至元鈔二百貫𧷢滿處死公曰始¶
造鈔時以銀為夲虗實相&KR0096;今廿餘年間輕重相玄至&KR0070;¶
十倍雖改中統為至元&KR0663;廿年後則至元必&KR0167;如中統使¶
民計鈔抵法疑扵太重古者以来絹二物乃民生𫠦湏謂¶
之二實銀錢與二物相權渭之二虗四者為直雖升降有¶
<pb:KR4d0445_SBCK_011-26a>¶
時終不大相逺以絹計𧷢冣為適中況鈔乃宋人𫠦造施¶
扵邊徼金人&KR0670;而用之皆出扵不得巳又欲以此㫁人死¶
命似不&KR0085;深&KR0145;&KR0137;者以公為宋宗室少年初自南方来詆¶
金法不便意頗不平刑部郎中楊某作色而起讓公曰今¶
朝廷行至元鈔故犯法者以之計𧷢公以為非是豈欲沮¶
至元鈔耶昔金人㝎法亦與大儒共議豈遽無如公者公¶
曰法者人之命議有重&KR0127;則不淂其死某奉¶
詔預議心有𫠦不可不敢不言中綂鈔虚改至元鈔謂至¶
元鈔終無虚時豈有是理哉君言不揆扵理徒欲以勢相¶
𨹧何也楊有愧色既出謝曰某之失在扵不學公之言是¶
也¶
上命時&KR0535;位置公初擬尚書吏部侍郎㕘議髙眀持不可¶
<pb:KR4d0445_SBCK_011-26b>¶
丁亥六月授奉訓大夫兵部郎中公捴天下驛置使客飲¶
食之費一&KR0010;之中不過中統鈔二千㝎此数乃至元十三¶
年𫠦㝎計今物直髙下與是時相去㡬十餘倍使者徴發¶
有司請事及外&KR0038;貢獻非時往来亦日以加多吏無以給¶
之强&KR0145;扵民僻縣小市賣衒殆絶旦暮喧争不勝其擾請¶
扵中書增至二萬㝎至元鈔法滯澁不行遣尚書劉公宣¶
與公乗傅至江南問行省丞相慢令之罪左右司及諸路¶
官則&KR0563;笞之公深以為衣冠之辱力辭桒哥以威逼公不¶
得巳受命雖徧&KR0663;諸郡未甞笞一人還¶
朝桒哥大以譴公然士大夫莫不誦公之厚徳五&KR0849;臣言¶
平江路捴管趙全𫠦為不法¶
詔遣&KR0849;臣按問葉右丞執奏以為不可¶
<pb:KR4d0445_SBCK_011-27a>¶
不聴公進曰趙全在平江為政貪暴固當治然&KR0849;臣前守¶
此郡多强買人田縦賔客為奸利全数與之争結怨至深¶
&KR0849;臣罪𦍒在赦前若遣之即訊必假公法以報私讎甘心¶
扵全𫠦問縦實人將疑其不然¶
上悟乃遣他使桒哥為丞相鍾初鳴即㘴尚書聴事六曺¶
官後至者笞公偶後至㫁事官引公受笞公突入都堂訴¶
之葉右丞大怒責桒哥曰者刑不故上大夫𫠦以飬之以¶
㢘耻教之以莭義且辱士大是辱¶
朝廷也桒哥慚慰遣公使出自是𫠦笞者唯曺史以下¶
上聞公貧賜中統鈔五十㝎庚寅五月拜集賢直學士奉¶
議大夫是&KR0010;地震北亰尤甚地陷黒砂水涌出死傷者数¶
萬人¶
<pb:KR4d0445_SBCK_011-27b>¶
上深憂之時¶
駕至龍&KR0849;&KR0279;遣平章阿刺渾撒里公馳還京師　召問¶
集賢翰林兩院官𦤺災之繇戒毋令桒哥知諸公畏桒哥¶
終不敢言及時事徒泛引&KR0052;傳以為天道幽逺五行災異¶
之言多出扵附㑹唯慎&KR0113;人事以應之而巳先是桒哥建¶
遣忻都王濟䓁理算天下錢粮巳徴数百萬未徴猶数千¶
萬州縣别置牢獄逮捕人晝夜鞭笞械繋者相属扵道大¶
家臣室無慮悉破壊甚至逼人妻女為娼風俗為之大變¶
一時諸使𫠦至徴&KR0145;尤甚富人&KR0969;入山林彂兵捕之率衆¶
拒捕則又疑其竊彂兩河之間羣盜数萬人名為理算其¶
實皆無名横斂强奪之扵民𫝑燄熏灼無敢沮其事者公¶
素與阿刾渾撒里公善宻告之曰今理算錢粮民不聊生¶
<pb:KR4d0445_SBCK_011-28a>¶
地震之變實繇扵此宜引唐太宗故事大赦天下盡與蠲¶
除庶㡬天變可弭阿刾渾撒里公奏如公言¶
上恱&KR0025;之¶
詔具桒哥㑹兩院諸公于都堂舉目圜視諸公辟易屏息¶
不敢出氣公前讀¶
詔書阿刾渾撒里公為譯者讀至除免逋欠桒哥怒揺手¶
以為不可且謂必非¶
上意公曰凡錢粮未徴者皆無用虚數其人死亡已盡何¶
𫠦扵取非及是時因¶
詔書除免它日言事者儻謂尚書省界失陷錢粮数千萬¶
丞相何以自解詎不為已深累耶桒哥悟乃曰吾初不知¶
其意如此¶
<pb:KR4d0445_SBCK_011-28b>¶
詔下之日萬姓大恱有蘇息之望焉¶
上問㽞尚書葉右丞二人優劣何如公對曰夢炎嚮與臣¶
父同在宋朝是時臣甫数&KR0010;其&KR0137;忠&KR0137;佞臣𫠦不&KR0014;知今¶
𦍒得與夢炎同事¶
天朝夢炎為人性重厚䔍扵自信思慮甚逺善㫁&KR0038;事有¶
大臣之噐李𫠦讀之書即臣𫠦讀之書李𫠦知所&KR0014;臣亦¶
無不知無不&KR0014;¶
上曰卿意豈以夢炎賢扵李㢤夢炎在宋状元及苐位至¶
丞相賈似道懐諼誤&KR0038;罔上不道夢炎徒依阿&KR0145;容曽無¶
一言以悟主聽李布衣之士乃&KR0014;伏𨶔門上書請斬似道¶
是李賢扵夢炎眀矣李論事厲聲色盛氣&KR0466;人若好巳勝¶
者剛直太過故人多怨焉卿以夢炎父執友故不敢斥言¶
<pb:KR4d0445_SBCK_011-29a>¶
其非今朕既得卿之情可為朕賦詩以譏刾夢炎公賦詩¶
曰状元曽受宋家恩&KR0038;困臣强不盡言往事已非𨙻可&KR0003;¶
且將忠直報¶
皇元¶
上善卒章之意歎賞不已公出見徹理奉御在帳殿側吿¶
之曰¶
上論賈似道誤&KR0038;之罪責㽞夢炎不&KR0014;言之桒哥誤&KR0038;之¶
罪甚扵似道我輩不&KR0014;言他日何以色責苐我踈逺之臣¶
言必不聴觀侍臣中讀書知義理慷慨有大莭又為¶
上𫠦親信無踰公者夫&KR0162;一旦之命為萬姓除去殘賊此¶
仁人之事也公必勉之徹理公曰今災變屢見民多流亡¶
盜賊徧海内皆桒哥聚斂之𫠦𦤺此吾𫠦為日夜切齒腐¶
<pb:KR4d0445_SBCK_011-29b>¶
心者公𦍒教我以有機可乗殆天為之遂&KR0563;至¶
上前極数桒哥之惡百倍似道不亟誅之必亂天下¶
上大怒命衛士批其頬口鼻流血委頓于地少間&KR0167;呼而¶
問之其對如初巳而大臣亦有&KR0071;進而言者¶
上大悟遂按誅桒哥他日徹理公與公論及此事歎曰使¶
我有萬世名公之力也尚書省罷大臣多以罪去中書㕘¶
政賀伯顔奏臣不通文字大事不敢專决今按牘盈積四¶
方奏請&KR0137;利&KR0675;𫠦繋不以時報臣愚常恐得罪不久願¶
陛下早擇輔相以𦍒天下¶
上周視左右乃属目扵公曰卿宜亟至中書㕘決庶政以¶
分朕憂公辭¶
上慰勉再三公終辭不拜¶
<pb:KR4d0445_SBCK_011-30a>¶
上問翰林學士閻&KR0167;集賢學士宋渤二人如何公對曰皆¶
非相才也是日亰師傳公已入中書暮歸賀客塞門公謝¶
遣之廼稍稍引去有¶
旨許公出入¶
宮門無間毎見公語必&KR0025;容久之&KR0137;至夜分乃罷¶
上謂公聡眀絶人剛正有守敢爲直言数有意大用公自¶
惟若進䖏要地必爲人𫠦忌故&KR0186;遜辭然侍¶
上言扵天下之事無𫠦不及¶
上甞問公曰卿趙太祖孫耶太宗孫耶公對曰臣趙太祖¶
十一世孫¶
上曰趙太祖真英主其行事卿知之乎公對曰臣蚤失𫠦¶
怙長老不以語臣臣不&KR0014;知¶
<pb:KR4d0445_SBCK_011-30b>¶
上曰趙太祖行事多可法者朕皆知之暇日當以諭卿又¶
甞謂公曰朕年老聰眀有𫠦不逮大臣奏事卿必與俱入¶
&KR0137;行事過&KR0980;&KR0137;意渉欺罔卿悉為朕言之朕方假卿自助¶
卿必盡力公謝不對自是稀入¶
宮中力請補外壬辰正月進朝列大夫同知濟南路捴管¶
府事兼管夲路諸軍奥魯捴管𨶔官公獨署府事随事決¶
遣&KR0127;則諭解訟者稀少府事清蕳&KR0137;&KR0052;月無繋囚有元掀¶
児者&KR2005;扵鹽官不堪作苦竊&KR0969;之旁郎其父疑共&KR2005;者殺¶
之荒澤之間得遺骴焉刀斧之餘唯存肩背之偏以為子¶
屍逮治同&KR2005;者不勝箠椘自誣服公疑其寃㽞之踰月掀¶
児果歸府中稱為神眀公之為政毎以興學校為先務城¶
東有田八頃皆膏&KR0254;地兩家争之数十年不決責其劵則¶
<pb:KR4d0445_SBCK_011-31a>¶
曰亡之扵兵間公曰大兵後執劵以相治猶&KR0178;不得直况¶
無劵乎遂以為贍學田繇是餼&KR0338;充羡生徒来集夜出廵¶
邏聞讀書聲&KR0186;削其柱以記之翼日使人饋酒以勞其勤¶
&KR0014;為辞章者必加褒羙與之聲譽&KR0137;授以法度使慕髙古¶
至今三十年俊乂之士遂為天下&KR0227;旱禱龍洞山有雲如¶
車盖随馬而行頃之大雨驟至逾月復旱東門外有龍潭¶
潭上有廟公為文以責之是夜雷雨大作槁苗&KR0167;蘇白直¶
数人共盜米其徒自首公曰若寘之扵法將終身以累癈¶
乃盡舎之比解官数人者送至亰師號哭不&KR0014;去强盗刺¶
面必自臨視戒吏細書曰此豈欲為盜者&KR0137;迫扵飢寒&KR0137;¶
為人詿誤是以至此其人感泣曰公仁人也轉相吿語盗¶
為衰息¶
<pb:KR4d0445_SBCK_011-31b>¶
成宗皇帝以&KR0113;¶
世祖皇帝實錄　召至亰師未㡬歸里大徳丁酉除太¶
原路汾州知州兼管夲州諸軍奥魯&KR0134;農事未上¶
召金書蔵&KR0052;許舉&KR0014;書者自随書畢𫠦舉廿餘人皆受¶
賜得官執政將㽞公入翰𫟍公力請歸已亥八月改集賢¶
直學士行江浙䓁䖏儒學提舉秩滿至大已酉七月陞中¶
順大夫楊州路泰州尹兼勸農事未上¶
仁宗皇帝在東宮收用文武才士素知公賢遣使者¶
召庚戌十月拜翰林侍　讀學士知　制誥同&KR0113;　&KR0038;史¶
及即位&KR0605;亥五月陞集賢侍　講學士中奉大夫用&KR0025;二¶
品例推恩二代祖&KR0690;贈嘉議大夫太常卿上䡖車都尉&KR0503;¶
封吴興郡侯祖妣吴興郡夫人考贈昭文館大學士中奉¶
<pb:KR4d0445_SBCK_011-32a>¶
大夫護軍追封吴興郡公妣及生毋皆吴興郡夫人甞謁¶
告上冡歸及半嵗&KR0167;¶
召皇慶癸丑六月改翰林侍講學士知　制誥同&KR0113;¶
&KR0038;史十一月轉集賢侍讀學士正奉大夫延祐甲寅十¶
二月陞集賢學士資徳大夫丙辰七月進拜翰杯學士承¶
旨榮祿大夫知　制誥兼&KR0113;　&KR0038;史用一品例推㤙三代¶
曽祖考贈集賢侍讀學士中奉大夫護軍&KR0503;封吴興郡¶
公曽祖妣吴興郡夫人祖&KR0690;加贈資善大夫太常禮儀院¶
使上護軍加封吴興郡公祖妣吴興郡夫人&KR0690;加贈集賢¶
大學士榮祿大夫柱&KR0038;加封魏&KR0038;公妣及生毋皆贈魏&KR0038;¶
夫人妻管氏累贈魏&KR0038;夫人¶
仁宗聖眷甚隆字而不名甞¶
<pb:KR4d0445_SBCK_011-32b>¶
詔侍臣曰文學之士世𫠦難得如唐李太白宋蘇子瞻姓¶
名彰彰然常在人耳目今朕有趙子昂與士人何異有所¶
撰述&KR0186;傳宻&KR0562;獨使公為之間與左右論公人𫠦不及者¶
数事帝王苗&KR4384;一也状貌昳麗二也愽學多聞知三也操¶
&KR0130;紸正四也文詞髙古五也書畫絶倫六也旁通佛老之¶
旨造詣玄微七也有不恱公者間言公乃趙太祖子孫¶
上&KR0004;若不聞其人㳺辞不巳¶
上作色以視之曰汝言趙于昂乃趙太祖子孫豈家世不¶
汝若耶其人惶懼趋出又有上書稱¶
&KR0038;史𫠦載多兵謀戰筞不宜使公與聞¶
上大怒曰趙子昂¶
世祖皇帝𫠦蕳㧞以為惟幄之臣朕憫其年老侍優以禮¶
<pb:KR4d0445_SBCK_011-33a>¶
貌置之扵舘閣之間使之討論古義典司述作𫝊之後世¶
亦&KR0085;以增重&KR0038;家此属呶呶者何也非加罪一二無以戒¶
来者扵是謗者始息¶
上賜中統鈔五百㝎謂侍臣曰中書甞稱國用不乏此必¶
持而不與以普慶寺别貯鈔給之公甞累日不至¶
宫中¶
上以問左右對曰子昂年老畏寒不出&KR0205;　𠡠御府賜¶
貂鼠翻披它學士撰郊天祝文有曰雖亥童&KR0167;生不&KR0085;以¶
歩有元之幅貟及謹以¶
大祖聖武皇帝正東向之位公曰子以其富誇之扵父可¶
乎公不為禮乎大祫之制太祖東向居中子孫在左南向¶
故稱昭在右者北向故稱穆若南郊之位¶
<pb:KR4d0445_SBCK_011-33b>¶
上帝南面¶
太祖皇帝自宜西向故事祝攵苐稱配天作主公不用何¶
也其人謝服悉&KR0025;公𫠦改㝎¶
皇太后有¶
旨議改隆福宫名它學士擬光被公擬光天它學士曰光¶
天二字出陳後主詩不祥公曰帝光天之下出虞書何名¶
不祥扵是各書𫠦擬以進卒用光天初程公鉅夫薦公起¶
家為郎其後程公以翰林學士承　&KR0562;𦤺仕公遂代之先¶
往拜其門而後入院坐主門生相&KR0071;為翰長真衣冠盛事¶
也延祐已未五月謁吿欲歸¶
上初以為難既又重違其意&KR0025;之既歸遣使¶
賜衣叚其冬使者趣¶
<pb:KR4d0445_SBCK_011-34a>¶
召還朝公以疾不䏻行¶
今上皇帝即位至治&KR0605;酉春遣使傳¶
&KR0562;俾書孝&KR0052;尋移文乞𦤺仕未報壬戌春遣使存問¶
賜上尊酒衣二稱其年六月&KR0605;巳薨千里苐之正寝是日¶
猶&KR0026;書作字談笑如常時至暮翛然而逝年六十有九魏¶
國夫人先四年薨子男三人長亮早&KR0816;次雍次奕九月丙¶
午雍䓁奉公柩與魏&KR0038;合塟于徳清縣千秋郷東衡山原¶
&KR0025;治命也公治尚書甞為之注多𫠦彂眀律呂之學尤精¶
深得古人不傳之妙著琴原樂原各一萹性善書専以古¶
人為法篆則法石鼓詛椘&KR0571;則法梁鵠鍾繇行草則法&KR0483;¶
少獻之不雑以近體他人畫山水竹石人馬花鳥&KR0278;扵此¶
或劣扵彼公悉造其微窮其天趣至得意䖏不減古人事¶
<pb:KR4d0445_SBCK_011-34b>¶
有難眀情有難見&KR0014;扵手書数行之内盡其曲折尤善鍳¶
㝎古噐物法書名畫年祀之久近誰某之𫠦作與其真偽¶
皆望而知之不待諦玩也詩賦文辭清&KR0201;髙古殆非食烟¶
火人語讀之使人飄飄然若出塵世外&KR0137;得其書不翅拱¶
璧尺櫝亦蔵去為榮手寫𥼶道書散之名山甚衆天竺&KR0038;¶
在西徼数萬里外其髙僧亦知公為中&KR0038;賢者且寳其書¶
然公之才名頗為書畫𫠦掩人知其書畫而不知其文章¶
知其文章而不知其&KR0052;濟之學也素鄙塵事家務一委之¶
夫人豪𩬊不以于慮専意詩書夫人公同里人也諱道昇¶
字仲&KR0078;有才略聰眀過人亦䏻書為詞章作墨竹筆意清¶
&KR0376;¶
仁宗甞&KR0145;其書合公及子雍書善&KR1019;為卷軸識之¶
<pb:KR4d0445_SBCK_011-35a>¶
御寳蔵之秘書&KR0101;曰使後世知¶
我朝有一家夫婦父子皆善書亦竒事也公性持重未甞¶
妄言咲與人交不立厓岸眀白坦夷始終如一有過&KR0186;面¶
加質責雖氣色沮䘮不少衰正然直而不許故罕有怨者¶
被遇¶
五朝官登一品名滿天下而未始有自矜之色待故交無¶
異布衣時扁燕䖏曰松雪齋自&KR0197;松雪道人𫠦著詞章曰¶
松雪齋文集㛰嫁既畢方將&KR0278;㳺齋中膺滫瀡之飬以&KR0483;¶
其老而汔不遂此志嗚呼痛㢤載受業扵公之門㡬廿年¶
甞次苐公語爲松雪齋談録二&KR0195;&KR0167;採其平生行事以爲¶
行状諗當世立言君子且移¶
&KR0038;史院請立傳移太常請謚謹状¶
<pb:KR4d0445_SBCK_011-35b>¶
　至治二年八月日承務郎饒州路同知浮梁州事楊載状¶
<pb:KR4d0445_SBCK_011-36a>¶
