# -*- mode: mandoku-view -*-
#+TITLE: 松雪齋集
#+DATE: 2015-09-23 10:25:52
#+PROPERTY: JUAN 3

¶
<md:KR4d0445_SBCK_003-1a>¶
<pb:KR4d0445_WYG_003-1a>
欽定四庫全書
　松雪齋集巻三¶
　　　　　　　　　　　　元　趙孟頫　撰
　五言古詩¶
　　次韻周公謹見贈¶
池魚思故淵檻獸念舊藪官曹困窘束卯入常盡酉簡
書¶督期㑹何用傳不朽十年從世故塵土滿衣袖歸來
忽相¶見忘此離别久緬懐徳翁隱坐羨沮溺偶新詩使
<pb:KR4d0445_WYG_003-1b>
我和矉¶里忘巳醜平生知我者頗亦似公否山林期晚
歳雞黍共¶尊酒却笑桓公言凄然漢南栁¶
　　清勝池上偶成¶
竹色雨餘碧蟬聲風際清方池含緑水中有纎鱗行浮
沉¶各異態亦足恱吾情欣賞方自兹庶復得此生¶
　　重用韻<md:KR4d0445_SBCK_003-1b>¶孤花色更媚宻竹氣自清懐彼橘中樂偶兹池上行榮
華¶或傷性賞靜可怡情坐久不成起待得月華生
<pb:KR4d0445_WYG_003-2a>
　　贈韓定叟¶
蕭蕭晚雨細淅淅幽叢響爐温動餘馥研潤生新賞方
欣¶情話款復此丘園想即事可忘憂胡寧困塵鞅¶
　　次韻韓定叟㽞别¶
季冬寒氣結晨興懍嚴霜越江不可涉欲涉恨無梁飄
飄¶客衣薄烈烈北風凉㑹少别何多令人心靡忘相去
數百¶里東西渺相望豈無琴與書撫心獨彷徨鬢毛各
巳蒼目¶視亦茫茫中年别親友作惡固其常安得傅羽
<pb:KR4d0445_WYG_003-2b>
翼與子俱¶飛翔¶
　　擬古<md:KR4d0445_SBCK_003-2a>¶長夜何漫漫寒雞胡不鳴我行在中野霜露上沾纓虎
豹¶夾路啼熊羆復縱横我前鬼長嘯我後啼鼯鼪四顧
寂無¶人北斗高且明天道誠幽逺吾心空屏營¶
　　哀鮮于伯機¶
生别有再逢死别終古隔君死巳五年追痛猶一日我
生¶大江南君長淮水北憶昨聞令名官舍始相識我方
<pb:KR4d0445_WYG_003-3a>
二十¶餘君髮黒如漆契合無間言一見同宿昔春遊每
拏舟夜¶坐常促席氣豪聲若鐘意憤髥屢㦸談諧雜呌
嘯議論造¶精覈巍煌商鼎制駔駿漢馬式竒文既同賞
疑義或共析¶錦囊裝玉軸妙絶晉唐蹟粲然極炫曜觀
者咸辟易非君¶有精鑒疇能萃竒物最後得玉鈎琱琢
螭盤屈握手傳玩¶餘歡喜見顔色刻意學古書池水欲
盡黑書記徃來間彼<md:KR4d0445_SBCK_003-2b>¶此各有得我時學鍾法寫君先墓
石江南君所樂地氣苦¶下濕安知從事衫竟卒奉常職
<pb:KR4d0445_WYG_003-3b>
至今屏障間不忍覩遺墨¶凄凉方井路松竹䕃真宅乾
坤清氣少人物世罕覿緋袍¶儼畫像對之淚沾臆宇宙
一何悠悲酸豈終極¶
　　酬潘提舉¶
臥病六十日憒憒無一欣時取古書讀那復能知新客
從¶遼東來一見意自親高談極虛無微言合道真逺宦
萬里¶外飄然絶埃塵歸來如老鶴笑視世間人胡為肯
顧我扁¶舟霅溪濱白髮我巳老青雲子當伸京師人物
<pb:KR4d0445_WYG_003-4a>
囿子徃無¶逡巡而我慵惰久棲遲甘隱淪¶
　　新秋¶
夜久不能寐坐來秋意濃露涼催蟋蟀月白淡芙蓉漸
覺<md:KR4d0445_SBCK_003-3a>¶綀衣薄欲將紈扇慵¶
　　秋日言懐¶
暑退草木蘇緑隂秋更繁𤣥蟬寂無聲蛬蚻巳復喧四
序¶有代謝人事何足言塵冠久不彈散髮坐前軒俛仰
歳云¶莫遲此負朝暄
<pb:KR4d0445_WYG_003-4b>
　　送姚子敬教授紹興¶
我友子姚子風流如晉人白眼視四海清言無一塵結
交¶三十年每見意自新皎皎白駒瘦華髪無緇磷此行
渡浙¶水言采㑹稽芹㑹稽山水勝王謝雅所欣亦有支
許儔迭¶遞為主賓子徃訪遺跡棹船鏡湖濱狂客雖巳
去高情自¶清真以子絶代才數賢可比倫登山復臨水
嘯歌且怡神¶時時書寄我用慰情相親<md:KR4d0445_SBCK_003-3b>¶　　述懐
<pb:KR4d0445_WYG_003-5a>
我性真且率不知恒怒嗔俯仰欲從俗夏畦同苦辛以
此¶甘棄置築屋龜溪濱西與長松友東將修竹鄰桃李
粗羅¶列梅栁亦清新漸與市朝逺頗覺漁樵親自謂獨
徃意白¶首無緇磷安知承嘉惠再踏京華塵京華人所
慕宜富不¶宜貧嚴鄭不可作兹懐向誰陳¶
　　慶壽僧舍即事¶
白雨映青松蕭颯灑朱閣稍覺暑氣消㣲凉度疎箔客
居¶秋寺古心跡俱寂寞夕蟲鳴階砌孤螢炯叢薄展轉
<pb:KR4d0445_WYG_003-5b>
懐故¶鄉時聞風鳴鐸¶
　　送李仲淵同知睂州¶
西風吹客衣秋日明逺樹蕭蕭班馬鳴念子明當去人
生<md:KR4d0445_SBCK_003-4a>¶貴適意要津何必據佐州亦不惡足展經濟具峨睂
山川¶秀文俗盛如故喜子過我樂增我羇旅慮忽怱萬
里别益¶歎相見暮此心如天河隨子西南注¶
　　幽獨二首¶
閒居無與娛幽獨欣有得松翁善嘯歌花女美顔色人
<pb:KR4d0445_WYG_003-6a>
生¶亦何為耳目皆幻適我今未半百鬢髮早巳白牙齒
復動¶揺行當為去客且盡須臾歡忘言坐苔石¶
獨坐不自聊披草尋微徑夕陽在高林籬落有餘映依
依¶增逺想歴歴生晚聽凉蟬軋鳴筝候蟲擊清磬大小
皆有¶從雄雌各相應沈吟復躊躇忽覺西山暝¶
　　允懐齋(安西皇/甫先輩)¶
小齋深且明中有萬卷書齋中古君子寸田自耘鋤人
生<md:KR4d0445_SBCK_003-4b>¶萬善具政當復其初操存貴勿忘道積乃有餘時復
<pb:KR4d0445_WYG_003-6b>
南窗¶下靜看雲卷舒¶
　　送文章甫陜西都事¶
籍甚潞公孫去為西省客矯矯國士風婉婉幕中畫涇
渭¶寒有聲終華秋更碧聊因佐理餘題詩寄來驛¶
　　美人隔秋水¶
美人隔秋水咫尺若千里可望不可言相思何時巳庭
樹¶多落葉日夕秋風起我今年巳衰素髪擁兩耳囘思
少年¶時容顔若桃李美人何當來一笑懐抱洗未見令
<pb:KR4d0445_WYG_003-7a>
我思既¶見胡不喜¶
　　贈季明道尊師¶
我遊皆意行仙館欣有遇麻衣皓如雪蓬鬢颯以素懸
知<md:KR4d0445_SBCK_003-5a>¶有道者一見乃如故行當還山中清飈送雲馭蒼松
無凡¶聲石局有生路風雷坐可致龍虎儼訶䕶空令塵
中人矯¶首企烟霧¶
　　雲林山中¶
松風太古聲欲寫不可狀仰觀空翠滴俯聽潮音壯豈
<pb:KR4d0445_WYG_003-7b>
惟¶塵慮滌亦覺神情王平生獨徃意老矣天所放翳翳
林竹¶間山鳥時一唱俗氛雖云逺勿起清淨障¶
九日當採菊登高古相傳我今值佳節燕坐雲林顛亦
有¶巖間花青蕊露華鮮采采服九英飲水可長年况兹
霜稻¶熟刈我山下田一飽無復事了我粥飯禪¶
　　題括蒼山成徳隱𤣥洞天¶
洞天在何許乃近在人間神仙亦人耳仙成厭塵寰㝠
㝠<md:KR4d0445_SBCK_003-5b>¶隱𤣥洞峩峩括蒼山卿雲時蓊勃赤烏昔飛翻緬懐
<pb:KR4d0445_WYG_003-8a>
葛𤣥¶翁一徃不復還餐霞弄明月解纓濯潺湲青芝伺
時生綠¶蘿共誰攀服食去道逺孤坐亦非丹清歌極窈
渺朱書勒¶孱顔千年有白鶴飛來啓𤣥關¶
　　題先天觀¶
對此山水詠使人塵慮消况兹構真館燕坐逺煩嚻青
林¶䕃戸牖素雲冠山椒松風和澗泉雜佩響瓊瑶焚香
玉女¶降長齊百靈朝仙道本不逺清都亦非遥自嗟衰
莫年頗¶費猨鶴招安得生羽翰從子以消揺
<pb:KR4d0445_WYG_003-8b>
　　周南翁悠然閣¶
青山與高人一見如有約悠然相莫逆無語心自樂凌
虛¶步丹梯攬秀有高閣應同九臯鶴翺翔在寥廓<md:KR4d0445_SBCK_003-6a>¶　　夏日即事呈六兄¶
下簾却畏日開軒納清風雖無政事關亦見好惡公此
心¶如白璧聊與世容容有兄逺方來一笑杯酒同我雖
不解¶飲預恐尊中空呼兒更徃沽勿使歡意窮¶
　　送謝伯琰(太史院/都事)
<pb:KR4d0445_WYG_003-9a>
纂纂棗實繁嘒嘒蟬聲稠炎暑尚爾熾西風猶未秋憐
子¶觸熱行不憚道里修棧閣天下險錦城西南陬過家
因上¶冡¶聖恩賁林丘鞍馬雖驅馳於義不可㽞子材瑚
璉器用世¶美且周明時方任賢驛程難久遊去去早言
還庶解離别¶憂¶
　　偶記舊詩一首(在徳清別/業時作)<md:KR4d0445_SBCK_003-6b>¶春情浩無端野興欣有矚山光豔桃李澗影寫松竹古
來¶巖穴士白駒在空谷幽鳥何處來啼破林烟緑
<pb:KR4d0445_WYG_003-9b>
　　遊幻住菴¶
雨後溪水溢黄流行地中輕舟何迅邁沿波兼順風碧
蘆¶幹始長柔桑葉巳空瞬息抵山曲窈窕㣲徑通青林
夾道¶周流泉響幽藂多慚衆衲子前路相迎逢禪居新
結構斧¶斤未輟工雙閣出塵嚻六窗自玲瓏久矣厭城
市飄如脫¶樊籠妙香清鼻觀新鶯驚耳聾汲水插山花
開牖納松風¶經聲出廊廡寂然聞鼓鐘蔬食欣一飽亦
與膏粱同緬懐¶老尊宿燕坐毗盧峰塵縁苦未斷無由
<pb:KR4d0445_WYG_003-10a>
徃相從一宿返歸¶棹迴望但青蔥¶
　　清河道中<md:KR4d0445_SBCK_003-7a>¶揚舲清河流開篷素秋曉斕斑被厓花委蛇順流藻天
清¶去鴈高野濶行人小故園歸有期客愁淨如掃¶
　　夏至¶
夏至午之半一隂巳復生堅氷亦馴至顧豈一朝成萬
物¶方茂恱安知有雕零君子感其㣲慟哭幾失聲¶
　　庭前松
<pb:KR4d0445_WYG_003-10b>
手種庭前松於今二十年清風時過之我琴不須絃高
標¶傲歳晚秀色凝空烟有懐貞白君世豈知其𤣥¶
　　七月六日承貞居先生逺寄周鐘銑間有文象鳬¶
　　之形則考工記所謂鳬氏為鐘者也擊之與夷則¶
　　合而是日又適立秋古物之來豈偶然哉輒成小¶
　　詩拜貺之辱<md:KR4d0445_SBCK_003-7b>¶故人賞我趣遺我鳬氏鐘制與周禮合試叩聲舂容是
日¶新秋節夷則還為宮懸之西楣下浮磬儼在東金石
<pb:KR4d0445_WYG_003-11a>
互相¶應間以絲與桐八音雖未備古樂將無同鼎尊鐸
觶卣羅¶列見古風揖讓於其間令我懐周公作詩報嘉
貺庶以開¶羣聾¶
　　閒居¶
荒庭蕪弗治翳翳草與筠池魚出娛客林鳥來依人閒
居¶意自足何者為戚欣况於黄卷間時與聖賢親¶
　　病中春寒¶
仲春尚寒氣林花無豔滋敝裘擁衰疾風雨何凄其始
<pb:KR4d0445_WYG_003-11b>
雷¶發東隅霽牖陽光披㣲風草際動落英池面移幽禽
變圎¶吭遊魚揚細鬐我病自此愈泛舟溪水湄小輿指
南蓋短<md:KR4d0445_SBCK_003-8a>¶笻問東毗機心不復有高蹈農與羲¶
　　松澗詩贈丁師善¶
青松上參天下有幽澗泉高人居其間萬慮不至前讀
書¶得妙趣視世等浮烟胡為舍此去杖䇿走日邉要當
陳忠¶益民瘼㑹有痊却歸弄泉石靜聽松風眠¶
　　興中府某氏見山樓
<pb:KR4d0445_WYG_003-12a>
東北有高樓迢遞數十尺朝霞映窗牖浮雲來几席莽
蒼¶一望間崒嵂千峰碧青山何處無所見多迫迮偉哉
醫無¶閭周禮載簡冊我雖身未到心想巳可索但惜道
里賒處¶地逺且僻嘉彼樓居子不受世故役愛山如愛
客相對樂¶晨夕應笑平地人塵埃坐充斥¶
　　贈恢上人<md:KR4d0445_SBCK_003-8b>¶晨坐古松下有僧來叩扉松花落金粉細細㸃春衣折
松¶當塵尾相對澹忘機湯休不可作政索解人稀
<pb:KR4d0445_WYG_003-12b>
　　露坐¶
露坐夜將半澹然無所為草根蟲鳴歇松梢螢度遲城
市¶多塵雜令人心不怡兹丘亦可老巳與白雲期¶
　　題黄華為其父寫真¶
仙人紫霞衣獨坐古松間玉色映流水不動如丘山平
生¶黄華老得意每相關九原如可作與君相對閒¶
　　題先賢張公十詠圖(張先子/野之父)¶
吳興瀟灑郡自古富人物溪山映亭榭尊俎照華髮當
<pb:KR4d0445_WYG_003-13a>
時¶盍簮地蓁莽久蕪沒空餘詩語工不共芳草歇撫卷
想勝¶風冠佩其敢忽先民不可見惆悵至明發<md:KR4d0445_SBCK_003-9a>¶　　犀浦遐觀詩¶
男子四方志蜀都天下奇李侯并門豪杖節鎮坤維愛
此¶雪山雄卜宅犀浦湄錦城既云樂焉用還家為遺像
開生¶面清風凛英姿應同武侯廟人懐千古思¶
　　吳俊卿義塾¶
禮義生富足為富或不仁誰能如吳君捐巳以惠人開
<pb:KR4d0445_WYG_003-13b>
塾¶延師儒聚書教比鄰豈徒名譽美要使風俗淳人物
方渺¶然作養當及辰文章雖致身經術乃新民宣公相
業著輔¶子理學醇二賢鄉先正千載徳不泯吳君真盛
舉勉哉繼¶前塵何當襲春服從子語水濱¶
　　寄題杜尊師白雲菴瓊秀亭¶
白雲從何來乃在計籌山山中古仙伯翺翔白雲間城
市<md:KR4d0445_SBCK_003-9b>¶多嚻塵山林幽且閒結屋松竹裏開窗泉石邉清齋
誦道¶徳焚香降神仙俯仰皆自得洗心游泰𤣥稅駕徃
<pb:KR4d0445_WYG_003-14a>
從之規¶買山下田藝藥掃白髪栽桃映紅顔庶幾林下
意期了區¶中縁丹成從師去笑拍洪崖肩¶
瓊山發天秀珠泉表地靈柔荑吐丹葩喬林標絳英酌
醴¶吸冲和汲澗潄甘清石門開洞府木龍走巖扃清飇
一時¶至四座浮幽馨閬風何必逺世塵空自𠖇從遊當
有期淹¶㽞詎無成左手擷紫芝右手采黄精振衣陟崇
岡遐觀散¶神情長嘯烟霧裏滿空鸞鶴聲¶
　七言古詩
<pb:KR4d0445_WYG_003-14b>
　　楊堅州治水歌¶
秋水至兮大河溢金隄決兮流漂疾田疇汨兮為民憂
魚¶鼈肆兮地上游誰能治水兮徴楊侯具畚鍤兮萬人
聚勢<md:KR4d0445_SBCK_003-10a>¶悍急兮不可以禦問河伯兮何所怒歳不登兮民
且寠侯¶精誠兮感神明赤蛇蜿蜒兮昭厥靈奠桂酒兮
薦芳馨神¶攸歆兮隄防成水復故道兮民載寧¶天子聖
兮地道平萬歳千秋兮揚頌聲¶
　　題錢舜舉著色棃花
<pb:KR4d0445_WYG_003-15a>
東風吹日花𠖇𠖇繁枝壓雪凌風塵素羅衣裳照青春
眼¶中若有棃園人攀條弄芳畏日夕只今紙上空顔色
顔色¶好愁轉多與君沽酒花前歌¶
　　兵部聽事前枯柏¶
庭前枯柏生意盡枝葉乾焦根本病黄風白日吹沙塵
鼔¶動哀音亂人聽嗟哉爾有歳寒姿受命於地獨也正
雨露¶雖濡心自苦鳳鳥不來誰與盛豈無松檟在山阿
只有蓬<md:KR4d0445_SBCK_003-10b>¶蒿沒人脛我生愧乏梁棟才浪逐時賢繆從政
<pb:KR4d0445_WYG_003-15b>
清晨騎馬¶到官舍長日苦飢食還併簿書幸簡不得休
坐對枯槎引¶孤興人生何為貴適意樹木託根防失性
幾時歸去臥雲¶林萬壑松風韻笙磬¶
　　題西谿圖贈鮮于伯機¶
山林忽然在我眼攬袂欲遊嗟巳逺長松謖謖含蒼烟
平¶川茫茫際層巘大梁繁華天下稀走馬鬬雞夜忘歸
君獨¶胡為甘寂寞坐對山水娛清暉西谿先生竒崛士
正可著¶之巖石裏數間茅屋破不修中有神光發竒字
<pb:KR4d0445_WYG_003-16a>
緑蘋齊葉¶白芷生送君江南空復情相思萬里不可見
時對此圖雙¶眼明¶
　　題二喬圖<md:KR4d0445_SBCK_003-11a>¶長江東來水滔滔誰謂江廣不容刀中有喬家女兒淚
何¶意師昏隨二豪龍虎方爭欲相啗鸞鳥鎩翮將安逃
不見¶當時老諸葛獨聘醜婦何其高¶
　　題黄素黄庭後此書飄飄有仙氣意其為楊許舊¶
　　跡蓋人間至寳伯機所藏也
<pb:KR4d0445_WYG_003-16b>
琴心玉文洞𤣥𤣥金鈕朱錦乃汝傳子能得之可長年
黄¶素縝㮚貌且堅横理如髮約兩邊從有赤道如朱絃
文居¶其間走𤣥蛾飛雲卷舒相終始大道甚夷非力使
無為自¶然有至理誰能精専換骨髓掃除俗塵不瑕穢
目中有神¶乃識真白玉為軹裝車輪裹以天上翠織成
仙人樓居儼¶長生鸞鶴翔舞猨猱輕子能寳之慎勿驚
宮室之中夜自¶明上清真人楊與許焚香清齋接神女
手作此書㽞下土<md:KR4d0445_SBCK_003-11b>¶千年流傳子為主東方蒼龍右白虎
<pb:KR4d0445_WYG_003-17a>
廉不子求貪不與¶
　　戲題出洗馬¶
齧膝覂駕誰能御駑蹇紛紛何足顧青絲絡首錦障泥
鞭¶箠空勞怨長路明窗戲寫乗黄姿洗刷歸來氣如怒
不須¶對此苦歎嗟男兒自昔多徒步¶
　　送孟仲則遊荆湖兼徃襄漢¶
行路方難子何徃瀟湘洞庭天一方長江風來浪如雪
荆¶門木落天雨霜千金養客不復見萬里訪舊庸何傷
<pb:KR4d0445_WYG_003-17b>
子才¶有用未得試牛刀愛惜藏鋒鋩似聞逺遊未渠央
更欲攬¶轡趨襄陽昔年戰鬬且休息白骨巳瘞愁雲黄
伏龍鳳雛¶在何處鹿門山色還蒼蒼登高弔古一長嘯
萬事慘澹悲¶中腸人生聚散安可常為君起舞君舉觴
明朝帆影拂浮<md:KR4d0445_SBCK_003-12a>¶玉寄言客居思故鄉¶
　　烈婦行¶
　至元七年冬邠州軍士劉平之戍棗陽與其妻胡俱
　道¶宿車下平為虎所得胡起追及之殺虎脫其夫吾
<pb:KR4d0445_WYG_003-18a>
　聞之¶中原賢士大夫如此乃為感激慷慨作烈婦行
　以歌之¶
客車何焞焞夫挽婦為推問君將安去言徃棗陽戍官
事¶有程宿車下夜半可憐遭猛虎夫命懸虎口婦怒髪
指天¶十步之内血相濺夫難再得虎可前寧與夫死毋
與虎生¶呼兒取刃力與爭虎死夫活心始平男兒節義
有如許萬¶歳千秋可以事明主馮婦卞莊安足數嗚呼
猛虎逢尚可¶甯成甯成奈何汝
<pb:KR4d0445_WYG_003-18b>
　　送高仁卿還湖州<md:KR4d0445_SBCK_003-12b>¶昔年東吳望幽燕長路北走如登天捉來官府竟何補
還¶望故鄉心惘然江南冬暖花亂發朔方苦寒氣又偏
木皮¶三寸冰六尺面頰欲裂凍折弦盧溝强弩射不過
騎馬徑¶渡不用船宦遊逺客非所習狐貉不具綈袍穿
京師宜富¶不宜薄青衫駿馬爭騰騫南鄰吹笙厭粱肉
北里鼓瑟羅¶姝妍凄凉朝士有何意瘦童羸馬雞鳴前
太倉粟陳未易¶糴中都俸薄難裹纒邇來方士頗向用
<pb:KR4d0445_WYG_003-19a>
讀書不若燒丹鉛¶故人聞之應見笑如此不歸殊可憐
長林豐草我所愛羈¶靮未脫無由縁高侯逺來肯顧我
裹茗抱被來同眠青燈¶耿耿照土屋白酒薄薄無葷羶
破愁為笑出軟語寄書妻¶孥無一錢江湖浩𣺌足春水
鳬鴈滅沒横秋烟何當乞身¶歸故里圖書堆裏消殘年<md:KR4d0445_SBCK_003-13a>¶　　贈相士¶
我昔放浪江湖間舉頭開眼看青山安知世故不相舍
坐¶受塵土凋朱顔髭須巳黄行且白亦知人生不滿百
<pb:KR4d0445_WYG_003-19b>
功名¶富貴非我事但願有酒呼好客錢塘江邉逢少年
兩眼善¶相口談天封侯食肉骨法異慎勿置我諸公前
江南春暖¶水生烟何日投閒苕水邉買經相牛亦不惡
還與老農治¶廢田¶
　　謝鮮于伯機惠震餘琴云是許旌陽手植桐所斲¶
仙人巳歸白雲中空餘手植青枝桐根柯盤鬱如蛟龍
一¶朝霹靂驅雷公烈火半爇隨狂風箕子之裔多髯翁
才氣¶邁俗驚愚蒙抱持來歸尋國工斲為二琴含商宮
<pb:KR4d0445_WYG_003-20a>
我來自¶北欣相逢持一贈我為我容自吾得此不敢寐
終夜起坐<md:KR4d0445_SBCK_003-13b>¶彈孤鴻下絃清泠上黄鍾轉絃更張涕滿胷
黄虞巳逺將¶無同恨君不識牙與鍾恨我不識瞽與矇
周南大雅當誰¶從¶
　　贈相者¶
吾聞伯樂善相馬一顧千金長高價何人倜儻買權竒
滿¶眼駑駘居櫪下張君年少目有神走半江湖多閲人
我生¶瘦愞乏駿骨浪許騰驤防失真連朝春雨今始晴
<pb:KR4d0445_WYG_003-20b>
花枝照¶眼生春情樓前山色横翠靄湖上栁黄飛亂鶯
便須沽酒¶與君飲醉倒花前且高枕懶從唐舉問流年
欲向徳翁謀¶小隱¶
　　漁父詞二首(仲姬題云人生貴極是王侯浮利浮/¶名不自由爭得似一扁舟弄月吟風)
　　(歸去/休)<md:KR4d0445_SBCK_003-14a>¶渺渺烟波一葉舟西風木落五湖秋盟鷗鷺傲王侯管
甚¶鱸魚不上鈎¶
儂住東吳震澤洲烟波日日釣魚舟山似翠酒如油醉
<pb:KR4d0445_WYG_003-21a>
眼¶看山百自由¶
　　送朱仲陽太平教授¶
列仙之儒山澤臞手中黄紙新除書教官雖冷實清選
當¶塗山川如畫圖我生無能百不如何不從君賦歸與
請君¶為我酹太白矯首南望心煩紆¶
　　題李公略所藏高彥敬夜山圖¶
高侯胷中有秋月能照山川盡毫髮戲拈小筆寫㣲茫
咫¶尺分明見吳越樓中美人列仙臞愛之自言天下無
<pb:KR4d0445_WYG_003-21b>
西窗¶暗雨政愁絶燈前還展夜山圖<md:KR4d0445_SBCK_003-14b>¶　　贈吳真人(父封饒國公/母饒國夫人)¶
上清真人天上來雲收霧斂天門開手持璽書歸故里
瓊¶琚玉佩相追陪堂上老仙千歳壽喜兒歸來酌春酒¶
帝命建爾于上公老仙拜前兒拜後古來子貴父母榮
今¶見恩榮萃一門紫衣玉帶照華髮金冠瑶簡明朝暾
人間¶五福誰能備歳晚寒香滿天地真人妙行我所知
曾是¶玉皇香案吏
<pb:KR4d0445_WYG_003-22a>
　　題額森特穆爾開府宅壁畫山水歌¶
大山崒嵂摩青天小山平逺通雲烟商侯胷中有丘壑
信¶手落筆分清妍閬風𤣥圃元不逺粲爛金碧流潺湲
參差¶澗谷樓觀起縈紆石路朱橋連松風颼飀響虛閣
棋聲剥¶啄來羣仙漁歌樵唱渺何許綸巾羽扇清溪邉
高情自有<md:KR4d0445_SBCK_003-15a>¶泉石趣凉意不受塵埃纒世間書畫亦豈少
誰能真賞如¶公賢華堂風日不到處絶勝繡幕空高懸
舉觴酌酒為公¶壽眼明對此三千年
<pb:KR4d0445_WYG_003-22b>
　　孤燕曲¶
燕燕復燕燕孤飛不忍見故雄巳作長别離孀雌守節
令¶人羨昔日雙雙拂烟草十年獨宿梁間藻歎息人間
貞婦¶少人獨何心不如鳥¶
　　題商徳符學士桃源春曉
宿¶¶雲初散青衫濕落紅繽紛溪水急桃花源裏得春多
洞¶口春烟揺綠蘿緑蘿揺烟掛絶壁飛流淙下三千尺
瑶草¶離離滿澗阿長松落落凌空碧雞鳴犬吠自成村
<pb:KR4d0445_WYG_003-23a>
居人至¶老不相識瀛洲仙客知仙路㸃染丹青寄輕素
何處有山<md:KR4d0445_SBCK_003-15b>¶如此圖移家欲向山中住¶
　　秋夜曲¶
雨聲滴夜清漏長朱簾金幙浮新凉閨中美人動裁剪
故¶羅衣袂生秋香東鄰剥棗西鄰穫旅館無人念飄泊
餘不¶潦盡涵清輝芙蓉壓堤怨不歸牆根草緑隂蛾飛¶
蒲萄架空墮殷玉遥夜露寒生體粟暗蛩棲草鳴不平
無¶絲經緯空勞促夢魂苦短道苦長萬山深處非吾鄉
<pb:KR4d0445_WYG_003-23b>
玉蟲¶揺釭螢入屋去雁來魚應可卜醒眼熒熒愁萬斛¶
　　孔道輔擊蛇笏¶
以笏擊蛇有孔公義與段公擊賊同事之鉅細雖有異
正¶氣憤激生于中偉哉孔公聖人裔豈聽妖邪亂民志
即今¶槐木一尺强氣象凛凛含風霜子孫守之慎寳藏
絶勝象<md:KR4d0445_SBCK_003-16a>¶牙堆滿牀¶
　　李氏種德齋詩¶
一年之計種穀十年之計種木百年種徳知何事插架
<pb:KR4d0445_WYG_003-24a>
鱗¶鱗書滿屋世人責報嗟何速我自無心邀後福日中
為市¶百賈鬧競逐錐刀蛾赴燭鬻書之利雖云薄要令
舉世沾¶膏馥為賢為智皆由此耕也未必能干禄他年
種徳看成¶功逺在子孫應可卜¶
　　贈張彦古¶
秋雨新巳風日清忽聞剥啄敲門聲出逢麻衣老仙伯
身¶長七尺雙瞳明平生學道幾半世一見灑灑心為傾
大道¶無為返爾樸自然有路通長生我今素髪颯以白
<pb:KR4d0445_WYG_003-24b>
宦途久¶矣思歸耕吳興山水况清絶白雲滿嶺堪怡情
老仙何當<md:KR4d0445_SBCK_003-16b>¶從我去小築茅屋依崢嶸還丹巳就蓬島近
笑指塵海尋¶方平¶
　　送田師孟知河中府¶
漢二千石入為相邑令或入為三公¶聖朝用人亦復爾
予以此賀田河中田侯年少與余友今¶三十年俱白首
離觴未盡去馬鳴愁向風前折楊栁¶
　　趙克敬耘菴
<pb:KR4d0445_WYG_003-25a>
趙子居室名耘菴不以雨暘為旱潦寸田尺宅勤自治
稂¶莠芟夷嘉穀好平生萬事無助長歳晚所收皆至寳
我託¶官聯幾一載懐抱於人每傾倒交情雅有古淡風
此意難¶為輕薄道况我同姓古所敦百世可知宜細考
三十年來¶如一夢白髪相看今盡老我方告歸理墓田
莫怪賦詩殊<md:KR4d0445_SBCK_003-17a>¶草草¶
　　燕脂驄圖歌¶
騏驎騕褭世常有伯樂不生淹棧豆歘見此圖神自王
<pb:KR4d0445_WYG_003-25b>
權¶竒磊落龍為友隅目晶熒生紫光錦毛錯落蒙清霜
霜蹄¶蹙踏寒玉響霧鬛振動秋風凉朝浴扶桑騰浩蕩
莫秣崐¶崘超象罔雄姿似隘六合小盛氣欲籋浮雲上
嗅塵一歕¶驚肉飛奮迅不受人間鞿豈惟萬馬羞欲死
直與八駿爭¶先馳只今相者多舉肥歎息此圖誰復知
君不見王處冲¶半生隱徳真成癡¶
　　贈訥古伯¶
有僧有僧住江心以色殺人凶且淫貪官若吏私其金
<pb:KR4d0445_WYG_003-26a>
滅¶跡鉅海無由尋安知寃魂痛不釋羣然號訴衆所覿
盡誅<md:KR4d0445_SBCK_003-17b>¶凶儔寃始白誰其白之訥古伯¶
　　送高郎仲徳徃汝州迎母¶
高郎八歳失其母每一言之淚如雨忽然有信自北來
知¶道慈親在臨汝艱難一别四十年驚喜失聲渾欲舞
水行¶有舟陸有車襆被即行身欲羽遥想團欒再拜時
膝下抱¶持喧笑語人生天地誰無母此别真如隔今古
焉知孝感¶動神明萬里言歸復相聚吳興山水清且逺
<pb:KR4d0445_WYG_003-26b>
指日安輿還¶樂土我當理舟檝迎汝買紅纒酒刲肥羜
斑衣喜色映庭¶萱白髮從教老農圃¶
　　次韻葉公右丞紀夢¶
倦遊客子何時去屢欲言歸天未許故鄉樂事時上心
破¶浪長魚日登俎一蓑一笠得自由某水某丘猶可數
前年<md:KR4d0445_SBCK_003-18a>¶有詔舉逸民一旦馳驛登天府豈知佐理自有才
勉强盡¶瘁終無補青春憔悴過花鳥白日勾稽困文簿
栖栖顔汗¶逐英俊徃徃笑談來訕侮倦僕思歸語見侵
<pb:KR4d0445_WYG_003-27a>
瘦馬長飢骨¶相拄天生我公出瑞世輔相明時期復古
好將圖畫上凌¶烟未遂衣冠挂神武髭須半白稱貂蟬
步履漸輕宜印組¶道長自覺小人消亂沮政須君子怒
得閒有兆天與祥吉¶夢初回月當户因公此意乞歸田
不辭歌詩為公舞¶
　　楊天瑞府判平寃詩¶
至元年間歳辛卯建寧總管有馬謀間因盜起建陽縣
欲¶引鎮軍肆誅屠聞民張氏有女子小名月娘美且姝
<pb:KR4d0445_WYG_003-27b>
思得¶此女恣淫泆乃誣張氏與賊俱月娘逃匿不可得
旁及鄰¶女遭姦汙既得月娘欲滅口父母親戚皆囚俘
一家九人<md:KR4d0445_SBCK_003-18b>¶一時斃痛入骨髓天難呼其餘五人亦瀕死
身被榜掠無¶完膚人家不幸産尤物破家滅族真無辜
楊侯天瑞為府¶判深疑此事皆虛誕奮髯仗義以死爭
力謂馬謀當併按¶月娘得脫為良人待盡殘囚出獄犴
沉寃極枉一旦伸臺¶省交章同論薦¶聖神天子甚明察
詔下天門發英斷馬謀竟以罪伏誅行¶路聞之亦咨歎
<pb:KR4d0445_WYG_003-28a>
邑人為侯生立祠牲酒繽紛勤薦祼楊侯¶平反世希有
宜有陞遷示旌勸政事固因才徳美歳月難¶將資品算
即今巳過二十年那抛朱紱換青衫臯䕫在位¶方進賢
請為誦我平寃篇¶
　　賦張秋泉真人所藏研山¶
泰山亦一拳石多勢雄齊魯青巍峩此石却是小岱岳
峰<md:KR4d0445_SBCK_003-19a>¶巒無數生陂陀千巖萬壑來几上中有絶澗横天河
粤從¶混沌元氣判自然凝結非鐫磨人間竒物不易得
<pb:KR4d0445_WYG_003-28b>
一見大¶呌爭摩挲米公平生好竒者大書深刻無差訛
傍有小研¶天所造仰受筆墨如圓荷我欲為君書道徳
但願此石不¶用鵞巧偷豪奪古來有問君此意當如何¶
　　題舜舉摹伯時二馬圖¶
二龍何時飛上天空有駿影人間傳一匹鳳頭來于闐
一¶匹賜名花滿川李侯作畫述者錢想見温公當國年
太平¶時節巡遊少立仗歸來飽春草老向天閑無戰功
馬自不¶逢人皥皥
<pb:KR4d0445_WYG_003-29a>
　　兔¶
少年馳逐燕齊郊身騎駿馬如騰蛟耳後生風鼻出火
大<md:KR4d0445_SBCK_003-19b>¶呼陶拉飛鳴&KR1076;如今老大百憂集拄杖徐行防喘急
卷中¶見畫眼為明驥聞秋風雙耳立(陶拉國朝/語謂兔也)¶
　　贈相師王蒙泉¶
王君善相多竒中說好誇竒無刺風巳將幻化等虛空
問¶壽幾何持底用遭時乏才偶致位處非其宜常自訟
詞林¶每媿文字拙玉帶却憐腰體重身歸閭里困衰疾
<pb:KR4d0445_WYG_003-29b>
心戀¶闕庭形夜夢端如老驥欹欲倒駿骨雖存難受鞚
清溪如¶玉遶屋廬箇箇漁舟時看弄且將閒散樂餘生
豈望殘年¶給殘俸¶
　
　
　
　
　松雪齋集卷三
