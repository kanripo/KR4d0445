# -*- mode: mandoku-view; -*-
#+TITLE: 松雪齋文集
#+DATE: 2015-09-11 15:30:10.315984
#+PROPERTY: ID KR4d0445
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0309-002松雪齋文集-卷第二.
<pb:KR4d0445_SBCK_002-1a>¶
松雪齋文集卷苐二¶
　古詩¶
　　　古風十首¶
詩亡春秋作仲尼盖苦心空言&KR0178;難託&KR0204;事著以深大義¶
炳如日萬古仰照臨鳳鳥久不至楚狂乃知音愁来不得¶
語起坐弹吾琴¶
周衰有戰&KR0038;紛紛極荆蓁黄金聘辯士駟馬迎&KR0025;人朝為¶
刻骨讐莫作歃血親終然智力屈奉身俱入秦¶
相如賦大人出語頗竒恠飄然&KR0466;雲意過耳誠一快誇言¶
入無際自覺塵俗隘安知翻成勸何用名為戒¶
自有天地来蓬莱㡬清淺人生空暠首舉世誰得見瑶䑓¶
在何許𣺌𣺌&KR0196;波逺方舟不可渡使我空展轉¶
<pb:KR4d0445_SBCK_002-1b>¶
絶代有佳人被服綺與紈䖸眉秀聮姢吐詞馥若蘭清歌¶
啔皓齒瑶琴彂哀彈一彈再三歎聴者涕汍瀾借問誰家¶
子爲言本邯鄲¶
秋風吹庭樹故葉紛以隊眀月耿夜長草虫促經緯四序¶
苦不淹少壮何&KR0085;貴展轉復展轉寤辟不&KR0014;寐昔爲閨中¶
秀今作市門鄙豈無膏與沐甘心淂憔悴¶
山深多悲風日莫愁我心玄雲降寒雨松柏自哀吟人生¶
百年後奄然閟重隂念此毎不樂天路何由尋仙人偓佺¶
軰消揺在青岑奈何不尔思委命重黃金¶
海山有奇樹粲粲珊瑚枝由来植物性無脛可推移如何¶
石氏子樹之白玉墀洛陽經㡬𢧐金谷久荒夷空令千載¶
下聞者爲傷悲¶
<pb:KR4d0445_SBCK_002-2a>¶
烈風號枯條落葉滿周道原野何蕭索川流亦浩浩離居¶
日以逺懐思令人老功名㑹有時生世苦不早頋瞻靡𫠦¶
騁憂心惄如擣¶
浮雲何方来不知竟安之飄颻随風去汗漫以爲期自昔¶
功名士徃徃事驅馳白駒空谷中誰&KR0014;加縶維皎皎難見¶
容翻受世妍媸虗名誠無益不見斗與箕¶
　　　有所思¶
思與君别来㡬見夫容花盈二隔秋水若在天一涯欲渉¶
不淂去茫茫&KR0085;&KR0196;霧汀洲多芳草何心采蘅杜青鳥翶雲¶
間錦書何時還君心雖匪石秪&KR0178;凋朱顔朱顏不可仗那¶
能不惆悵何如雙翡翠飛去蘭苕上¶
　　　和子俊感秋五首¶
<pb:KR4d0445_SBCK_002-2b>¶
秋至倐廿日天宇豁然清涼飈旦夕至林木發啇聲良辰¶
不我與慨然心自驚古人久已逝念之動中情苦心嬰丗¶
患只愽身後名今我將無同庶復得此生¶
眀月照北林翩翩棲鳥翻虗室當静夜𦍒絶人事喧念子¶
巳獨寐無人相與言吾生性坦率與丗無競奔空懐丘壑¶
志耿耿固長存何由持此意徃與嚴鄭論¶
披衣歩中庭仰視河漢白寓形天地内聊復度朝夕仲尼¶
諒非愚皇皇不暖席&KR0130;運有異同喟然慨今昔丘園豈云¶
逺終當期屏迹日月馳騖去鳥影飛過𨻶歸休盍不早胡¶
為受形&KR2005;¶
微霄曖髙宇䡖飈弄㣲涼天氣政尓佳撫己徒自傷今日¶
非昨日荏苒嘆流光㡬見春鳥鳴巳復啼寒螿一時良亦¶
<pb:KR4d0445_SBCK_002-3a>¶
短萬丗則爲長¶
白露泫然隊草木日以凋閒居無塵雜日薄風翛翛登髙¶
寫我心葵扇欲罷揺感時俯逝水囬睇仰層霄松喬在何¶
許髙蹈不可招願言&KR0025;之逰懐古一何遥¶
　　　詠懐六首¶
皇天分四序寒暑互推移如何當秋夕愴怳令心悲寒蟬¶
𡨜無聲翔鴈紛南飛西風一披拂草木失華滋不惜鶗鴂¶
鳴但傷衆芳萎徘佪白露下欝邑誰能知¶
羙人渉江来遺我雲和琴朱絲縆玉軫古意一何深長歌¶
和清彈三歎有遺音&KR0483;響随風彂髙髙不可尋奈何俚俗¶
耳折楊恱哀&KR0075;此道棄&KR0162;久沉吟獨傷心¶
眀眀秋夜月流光照羅帷隱憂&KR0025;中来起視夜何其草虫¶
<pb:KR4d0445_SBCK_002-3b>¶
催杼軸扎扎鳴聲悲良人逺行&KR2005;萬里歸無期予髮巳曲¶
局膏沐久不施逥身入閨房愁思當吿誰獨有中宵夢遥¶
遥爲君馳¶
蒼天髙無極大川廣且深下有沉潜魚上有㝠飛禽先民¶
莫不逸我獨懐苦心抒情作好歌歌竟意難任¶
𨹧苕何青青上&KR0170;松與柏一時良亦好&KR0010;晚竟誰淂人無¶
金石夀生年不盈百何爲慕榮禄抱此長戚戚¶
菽粟在中原夫人能采之無爲思百憂&KR0172;樂當及時今日¶
忽已過来日非𫠦知有酒且復飲旣醉歌令儀¶
　　　詠逸民十一首¶
　　自古逸民多矣意之所至率然成詠聊與同好時而¶
　　歌之耳¶
<pb:KR4d0445_SBCK_002-4a>¶
鳯凰覧徳輝奮翅翔千&KR0775;矯矯孤竹子求仁斯得仁扵心¶
有不厭視丗䓁埃塵俯仰志不屈又不辱其身聖言一以¶
宣萬古無緇磷誰言首陽山卓與嵩華隣采采山中&KR0340;媿¶
爾肉食人¶
勞生本非情禄仕吾不苟古来畎畒間亦有沮溺&KR0369;依依¶
偶耕心千載思尚友中道丗所難狂狷誠&KR0085;&KR0145;如何絶代¶
下相知不忠&KR0779;仲尼不復作斯懐向誰道¶
駈車秣駑馬吾將適齊&KR0038;聞有魯連子俶儻好竒畫一談¶
秦師赱再&KR0003;聊城㧞功成不受賞髙舉振六翮布衣終其¶
身豈復為丗&KR2005;茫茫千載逺安徃訪遺跡躊躇東海上向¶
風長太息¶
四時相代謝榮耀何&KR0085;恃𤓰田引新蔓不見桃與李知士¶
<pb:KR4d0445_SBCK_002-4b>¶
觧其㑹遇坎當復止邵生故秦吏乃亦睹兹理賢㢤感我¶
懐三歎不&KR0014;巳¶
子真初亦仕&KR0010;晚乃逃之區區南昌尉上䟽忘其卑忠言¶
不見用耿耿當告誰飄然棄妻子終身與丗辞抱𨵿甘貧¶
賤𫠦貴莫我知至今九江墳清風激群黎神仙信茫昧此¶
士獨不疑孤雲無㝎在逝水何時歸遐思一矯首悵望無¶
由期¶
悠悠空山雲泱泱長江流廊廟意不屑山澤聊淹留故人¶
在天位髙歩&KR0503;巢由豈曰子無衣&KR0605;苦被羊裘東京多莭¶
義之子乃其&KR0057;窮居雖獨善輔丗豈不優¶
汪汪千頃陂不為人濁清道周言行表蕩然無得名誰言¶
牛醫児乃是人中英當時無間言後丗流徳聲思之不可¶
<pb:KR4d0445_SBCK_002-5a>¶
見使我鄙吝&KR0943;淳風久已漓此意豈復存時無君子者雖¶
賢寕見称¶
南州有髙士食力事耕稼優㳺聊卒嵗不矯亦不隘大木¶
行欲顛紼纚豈&KR0085;賴何為諸老翁棲棲不遑舍斯言非無¶
見眀哲自髙邁誰能縣一榻待子来稅駕¶
鹿門何亭亭下有辟世賢鳯鶵隱中林卧龍蟠其淵一朝¶
起髙翔斯人獨深潜功名不可為我志久已安一聞𦒿舊¶
傳使我心悠然¶
黃鵠羽翼長一舉思千里㓜安夲中原乗桴走東海舉丗¶
方尚同逺引存吾志流風漸異俗敦禮化鄰鄙子魚平生¶
友胡乃不相委¶
塵事非𫠦便田園久見招歸来三逕中蔚蔚長蓬蒿雖有¶
<pb:KR4d0445_SBCK_002-5b>¶
荷鉏倦濁酒且自陶茫茫大化中委運將焉逃唐虞去已¶
逺由来非一朝粲粲霜中菊采采忘其勞¶
　　　&KR0010;莫和剛父雜詩四首¶
窮隂結嚴寒玄景閟㣲陽蘭蕭同憔悴隱惻我中膓羙人¶
彈玉琴&KR0071;之歌清啇絃急聲未巳知子意獨長陽春時未¶
至此曲徒悲傷¶
羙玉䖏荆山林木生光輝采之獻凡目棄置亦其宜如何¶
和氏子涕泣有餘悲古来賢逹人不為毁譽移被褐懐至¶
寳寧懼不我知待賈未能信韞蔵誠可師¶
驚飈吹白日流光忽蹉跎登山采衆芳荆蓁一何多迷途¶
𦍒未逺逥車且委蛇黄鵠志四海雀鷃将如何¶
肥馬黄金鞍䡖裘華且鮮朅来&KR0025;横馳意氣何翩翩朝為¶
<pb:KR4d0445_SBCK_002-6a>¶
人所慕夕巳為世憐此道固應尓禍福非虗言生當称善¶
人死當謚為賢勿羡夸毗子狂馳終百年¶
　　　贈道𨺚上人¶
辟俗無所之歩尋招提逰頺垣蔽蓬艾破屋壊不&KR0113;老僧¶
俗念浄静坐百不憂浮雲有&KR0483;態止水無急流乃知我軰¶
人苦受丗累囚朅来得此地稍覺心休休窓前㡬藂菊青¶
蕊亦巳稠愛之不忍采留作山房秋何當移四松伴汝成¶
清幽南岡與北領路近頗易求他年風雨夜来聴龍吟愁¶
　　　逰南山憩山下人家和人韻¶
驅馬南山陽下馬望絶巘解衣坐&KR0741;桓言就蓬廬偃非無¶
攀援力興盡自應返天髙暄風息木落&KR0010;華晚勢阻乏遐¶
觀&KR0208;得心自逺不有君子詞何用抒繾綣¶
<pb:KR4d0445_SBCK_002-6b>¶
　　　東郊¶
晨興理孤榜薄言東郊逰清風吹我衣入&KR0209;寒颼颼幽花¶
媚時莭弱蒋依寒流山開碧雲歛日出白烟收曠望淂𫠦¶
懐欣然消我憂中流望城郭葱葱佳氣稠人生亦已緐恵¶
養要須周約身不願餘尚&KR0178;乏𫠦求且當置勿念乗化終¶
歸休¶
　　　春後多隂偶成三首用復無&KR0483;来貺¶
日出晨景澹散髪歩中庭仰見濯濯栁春風暢人情兹晨¶
豈不佳誰能㝎隂晴人生亦良脆疲勞竟何營萬事可撥¶
遣舍道焉求成¶
卧起向北窓一室可棲遟取詩三百萹一一絃歌之古道¶
豈為逺先師不吾欺嘉我有良朋𫠦志共在兹適意聊娱¶
<pb:KR4d0445_SBCK_002-7a>¶
樂過此非所知¶
仲春忽已過四序随流波水深不可厲苦雨一何多田園¶
頗在念春事今如何沉憂亦無益言咲復言歌¶
　　　暁起川上贈友¶
眀彂不能寐獨歩栁隂中秋色方浩蕩晨光乍曈曨爍爍¶
川上日蕭蕭樹間風葛巾吹欲堕纎絺巳無功感彼&KR0010;月¶
駛悟此人丗空悠悠竟何&KR0024;山林情所鍾終期抗髙志駕¶
言&KR0025;赤松¶
　　　逰弁山¶
我欲到斯境嵗月良已深今晨為兹逰醻我夙昔心悠悠¶
岡坂長𢡖𢡖風雲隂㣲雨迫短日飄然灑衣&KR0109;婁欲還吾¶
駕去意復難任逍遥得𫠦止林竹自蕭森素琴不須彈山¶
<pb:KR4d0445_SBCK_002-7b>¶
水有清音邈在樊籠外塵想何由侵況懐㝠絶理去此将¶
焉尋他山豈不好聊尓非所欽¶
　　　二月二日尊經閣望郊外山水二首¶
朝登西北樓遐景舒我懐熹㣲晨光動窈窕春増華草木¶
罕悴色山川一何佳悠然斜川意千載與我諧及兹春服¶
成言詠樂無涯此理将不泯棄之良可嗟¶
日出群動作雞犬亦復喧渺𣺌孤舟發翩翩棲鳥遷先師¶
有眀訓政在善利間結𩬊事詩書扵今益可憐況兹去古¶
逺淳風未易還吾行亦聊尓一覧可忘言¶
　　　次韻舜舉四慕詩¶
子晳有髙志悠然舞雩春接輿諒非狂行歌歸隱淪周也¶
實曠士天地視一身去之千載下淵眀亦其人歸来北窓¶
<pb:KR4d0445_SBCK_002-8a>¶
裏勢屈道自伸仕止固有時四子乃不泯九原如可作執¶
鞭良𫠦欣¶
　　　春思¶
春栁黃如鵞春風&KR0045;緑波羙人在何許忽若阻山阿攀條¶
弄白日常&KR0178;嵗蹉跎懐思欝不舒佳期將奈何良辰難驟¶
得臨風空浩歌¶
　　　雜詩¶
四時更代謝物化常随之春華曾㡬何嵗月忽如兹嚴風¶
動髙林百草具巳萎人生況有&KR2005;憂患乃其宜棄&KR0162;勿復¶
念出入由化機安得松喬術邈與丗相違¶
　　　&KR0009;題右之此静軒¶
&KR0114;居無喧𡨜尚論心所宗山林苟不静亦與朝市同聞君¶
<pb:KR4d0445_SBCK_002-8b>¶
&KR0047;窓下寄傲樂無竆曲肱有餘&KR0208;戰勝紛華中好風&KR0025;何¶
来吹子庭前松清琴時一彈濁酒尊不空頗恨道里賖不¶
得徃相&KR0025;人事矧好乖我心何時降¶
　　　廉山曉行¶
曵杖行&KR0469;曲蒼茫暁色分凝霜被原隰葛&KR0752;非昔聞新松¶
夾道周宿草冒髙墳日月迭而逝死生安&KR0085;云䡖舟㳂寒¶
流悵望㢘山雲丗固不可辟斯人本同群緬焉心如結詠¶
言著斯文¶
　　　奉和夲齋先生首夏即事¶
天道雖不言坐覺四時行藹藹庭前隂燁燁枝上榮閒居¶
有真&KR0208;曲肱寄餘情仰視浮雲翔俯聆時鳥鳴道勝心自¶
怡松喬可齊齡惜㢤無&KR0562;酒爲公&KR0091;兕觥¶
<pb:KR4d0445_SBCK_002-9a>¶
　　　贈趙虞卿¶
客&KR0025;北方耒逍遥江湖間頋影空自愛不見欣戚顔奕秋¶
去已逺神觀一朝還惜無雙白璧尉子行路難翩翩雲中¶
鶴孤髙杳難攀長懐𬗋霞客引袂入名山¶
　　　題董元溪岸圗¶
石林何蒼蒼油雲出其下山髙蔽白日隂晦復多雨窈窕¶
溪谷中邅囬入洲溆㝠㝠猨狖居漠漠鳬鴈聚幽居彼誰¶
子孰與玩芳草因之一長謡啇聲振林莽¶
　　　贈别夾谷公¶
驅馬原隰間經時不遑休昔来日在斗今去麦己秋王事¶
有埤益宴安非所求翩翩晨風翼一舉逝莫留誰令匏𤓰¶
繫自懐離别憂¶
<pb:KR4d0445_SBCK_002-9b>¶
青青&KR0525;蘭花含英在中林春風不披拂胡能見幽心相去¶
千里餘㑹合大江&KR0047;促席談自古知我一何深此别雖非¶
逺懐思𣺌難任公其愛體素尚無金玉音¶
　　　題舜舉小隱圗¶
有水清且泚洄洑&KR0333;石間樂㢤三子者在澗歌考槃流波¶
牽弱縷䡖飈動文竿信無吞舟魚我志匪魴鰥勿言隠尚¶
小神情有餘閑髙士不可見古風何時還¶
　　　趙村道中¶
朝出南郭門遥&KR0204;西山隂馬蹄與石闘宛轉愁我心溪谷¶
莽囬互寒風振穹林黄葉洒我衣岩泉走哀音淒淒霜露¶
降竆思浩難任人生亦何為百年成古今華堂昔燕處零¶
落歸丘岑況復不得保悲来淚沾襟¶
<pb:KR4d0445_SBCK_002-10a>¶
昔年干戈動兵塵暗三呉長江巳無險智勇亦難圗築壘¶
依平山謀&KR0038;一何愚楨榦群林空遺址莽丘&KR0469;至今蓬蒿¶
下猶有白骨枯天隂萬&KR0017;哭慘慘荒山隅興亡自有數不¶
敢問何如獨憐野菊花立馬為躊躇¶
　　　奉詶戴帥初架閣見贈¶
仙人海上来遺我珊瑚鈎晶光奪凡目竒采燿九州自吾¶
得此寳晝玩夜不休生丗勿恨晚及與斯人儔惜㢤無瓊¶
玖可以結綢&KR1230;丗徳日下衰古風向誰求䖸眉亦何有空¶
受衆女仇適俗固所願違己良&KR0085;憂感子贈言意再拜涕¶
泗流安得&KR0016;騏驎&KR0025;子以逺逰¶
吾愛戴安道隠居絶埃塵彈琴聊自娯書畫又絶倫豈無¶
召我者已矣非所欣昔我道剡中山川自清新是時夜雪¶
<pb:KR4d0445_SBCK_002-10b>¶
霽懐㢤見其人常欲以暇日慷慨為寫真之子有祖風千¶
里響然臻我&KR0025;蘇李後敢言茟墨神坐之盤石上俗物不¶
得親㣲君動髙興此意當誰陳¶
　　　桐廬道中¶
㦄㦄山水郡行行&KR0109;袍清兩崖束滄江扁舟此宵征卧聞¶
灘聲壯起見渚&KR0196;横西風林木浄落日沙水眀髙旻衆星¶
出東領素月生舟子棹歌彂含詞感人情人情苦不逺東¶
山有遺聲豈不懐燕居蕳書&KR0208;期程優㳺&KR0178;不免驅馳竟¶
何成我生悠悠者何日遂歸耕¶
　　　張詹事遂初亭¶
青山繚神京佳氣溢芳甸林亭去天咫萬状争自獻年多¶
嘉木合春晚餘花殿雕䦨留戯蝶藻井語嬌燕退食鳴玉¶
<pb:KR4d0445_SBCK_002-11a>¶
珂友于此終宴鐘鼓樂清時衣冠集群彦朝市塵得侵圗¶
書味方逺紛華雖在眼道勝安用戰初心良已遂雅志由¶
此見何事江海人山林未如願¶
　　　送周正平學士𦤺仕還里¶
𨵿吏晨啔門㒒夫戒首途祖道京城南喜色動闉闍仕䆠¶
非徒榮出䖏貴合義公今雖未耄進退有餘地髙蹈激流¶
俗清風聳朝廷增秩仍&KR0071;禄¶
聖眀優老成逍遥桒&KR0922;間年髙徳弥邵紅顔醉春酒白髪¶
照晴昊兩䟽真勇決四皓甘隠淪漢史不專羙古今凡㡬¶
人青牛當南㳺𬗋氣巳先路我欲強著書懐㢤未能去¶
　　　寄鮮于伯㡬¶
廊廟不乏才江湖多隱淪之子称吏隱才髙非衆鄰脫身¶
<pb:KR4d0445_SBCK_002-11b>¶
軒冕塲築屋西湖濵開軒弄玉琴臨池書練裙雷文粲周¶
鼎鹿鳴娛嘉賔圗書左右列花竹自清新賦詩&KR0466;鮑謝徃¶
徃絶埃塵我生少寡諧一見夙昔親誤落塵冈中四度京¶
華春澤雉歎畜樊白鷗誰能馴¶
　　　送程子充運副之杭州¶
塩為生民食日用猶水火雖非飢所急一日無不可但令¶
啇賈便那復愁&KR0038;課數年人壊法貪欲肆偏頗利多歸&KR0059;¶
室民始受塩禍尓来又計口強𦤺及包褁㩁酤竆滴&KR0377;征¶
啇劇遮邏東南民力竭此事非細𤨏¶
朝家更政化選擇堪負荷君為尚書郎精白色瑳瑳眀當¶
戒行李徃理吳越柂祝君無别語編户要安妥湖山多勝¶
䖏亦可供宴坐談咲尊俎間佳聲滿江左¶
<pb:KR4d0445_SBCK_002-12a>¶
　　　贈茅山梁道士¶
名山標勾曲秀領蔚層雲層雲散浩彩中有三茅君度丗¶
三千秋流芳浩無垠丹光耀朱陽琴心傳玉文司命播萬¶
物彂蒙導人群學道得曠士采真遺塵氛贈我書一編清¶
謡吐竒芬茟耕亦巳勤寸田要鋤耘靈䑓聳絳&KR0692;黃雲覆¶
氤氲内觀神自照衆言一何紛平生山林意獨徃乃所欣¶
攀援桂樹枝采擷芝蘭薰静與木石居逰則侶麋麕松柏¶
無冬夏&KR0196;霞自夕昕軒冕&KR0137;桎梏綺語徒羶葷大道返尓¶
朴至㢤吾師云㝠㝠𬗋霞想湛言久不聞聆我歌洞章判¶
然仙凡分¶
　　　罪出¶
在山為逺志出山為小草古語巳云然見事苦不早平生¶
<pb:KR4d0445_SBCK_002-12b>¶
獨徃願丘壑&KR0009;懐抱圖書時自娛野性期自保誰令堕塵¶
冈宛轉受纒繞昔為水上鷗今如籠中鳥哀鳴誰復頋毛¶
羽日摧槁向非親友贈&KR0188;食常不飽病妻抱弱子逺去萬¶
里道骨肉生别離丘壠誰為掃愁深無一語目㫁南雲杳¶
慟哭悲風来如何訴穹吴¶
　　　次韻齊彦學士中秋雨後翫月¶
卧痾媿㣲官俯仰百憂集安知中秋至但見眀月出蕭蕭¶
雨新巳&KR0565;氣澄霽夕青旻羅踈星燦若殊與璧小䖝鳴草¶
根萬物皆自適而我獨何為矯首望南北愁来無端倪撥¶
去終不釋人生莫不樂杯酒㑹鄰戚髙歌雜清唱起舞戞¶
鳴瑟閉戶且復眠空尊何由酌¶
　　　秋日錦櫻為繼卿作¶
<pb:KR4d0445_SBCK_002-13a>¶
灼灼庭下花霜餘發春妍衆卉方具腓穠芳獨嫣然主人¶
逺方来一咲清尊前植物豈無情有開容必先造化寓深¶
意嘉與後人傳¶
　　　聴姜伯恵父彈琴擘阮¶
姜子早聞道澹然遺丗榮蓺花有生意焚香無俗情時抱¶
琴與阮彈作松風聲疇昔江湖間久巳知子名安知十年¶
後一咲成合并是&KR0022;山水秀照人肌骨清願子石泉上為¶
鼓一再行因之洗吾耳遂欲濯塵纓¶
　　　題洞陽徐真人萬壑松風圗¶
謖謖松下風悠悠塵外心以我清浄耳聴此太古音逍遥¶
萬物表不受丗故侵何年&KR0025;此老辟榖隱雲林¶
　　　自釋¶
<pb:KR4d0445_SBCK_002-13b>¶
君子重道義小人貴功名天爵元自尊丗紛何&KR0085;榮乗除¶
有至理此重彼自䡖青松與蔓草物情當細評勿為蔓草¶
蕃願作青松貞¶
　　　禱雨龍洞山¶
蒼山如犬牙細路入深谷絶壁千餘&KR0775;上有&KR0466;雲木隂崖¶
不受日洞穴自成屋蕭森人跡少薈蔚獸攸伏雲林互隱¶
映澗道相逥復翔禽薄穹霄鳴鳥響岩曲臨橋濯清颸汲¶
井漱寒玉神物此淵潜愆陽有祈祝風漓慙善教吏懦恥¶
&KR0779;禄蹔懐塵外想獨徃疑有梏過幽難久居濟勝乏髙躅¶
茦馬尋故蹊歸樵相&KR0503;逐¶
　　　送石仲璋¶
霜風何凄厲蘭蕭同枯萎念此鼻為酸惻愴中心悲由来¶
<pb:KR4d0445_SBCK_002-14a>¶
無醜好衆女嫉蛾眉數&KR0328;困巨魚鹽車厄天騏況復值怨¶
&KR0311;貝錦成禍機俯首無𫠦訴菹醢聴𫠦為向非知己者雖¶
死誰眀之君子有行伇後會在何時欲别不敢徃瞻望涕¶
漣洏援茟撫我心為公吐此詞¶
　　　題桃源圗¶
戰&KR0038;方忿争嬴秦&KR0167;狂怒寃㢤魚肉民死者不知數斯人¶
&KR0969;空谷是殆天𫠦恕山深無来遥林宻絶歸路艱難苟生¶
活種蒔偶成&KR0208;西鄰與東舎雞犬自来去熈熈如上古無¶
復當世慮安知捕魚郎延縁至其䖏遥遥千載後緬想増¶
慨慕即今生齒緐險絶悉開露山中無木客川上靡漁父¶
雖懐隠者心桃源在何許況兹太平世尭舜方在御干戈¶
久己戢老幼樂含哺田疇畢耕耨努力勤蓻樹毋為問迷¶
<pb:KR4d0445_SBCK_002-14b>¶
津竆探事髙舉¶
　　　題歸去来圗¶
生世各有時出䖏非偶然淵眀賦歸耒佳䖏未易言後人¶
多慕之效顰惑蚩妍終然不&KR0014;去俛仰塵埃間斯人真有¶
道名與日月懸青松卓然操黃華霜中鮮弃官亦易耳忍¶
竆北窓眠撫&KR0195;三歎息世久無此賢¶
　　　題李伯時元祐内廐五馬圗黄太史書其齒毛¶
五馬何翩翩蕭洒秋風前君王不好武蒭粟飽豐年朝入¶
閶闔門莫秣十二閑雄姿耀朝日滅沒赱飛烟頋盻增意¶
氣群龍戯芝田駿骨不得朽託兹書畫傳誇㢤昭𨹧石&KR0010;¶
久當頺然¶
　　　酬滕野雲¶
<pb:KR4d0445_SBCK_002-15a>¶
滕君夲臞儒肝鬲&KR0085;清氣賦詩多秀句徃徃含古意大誇¶
江山羙一洗塵土翳平生有詩癖淂句時自憙尓耒荒蕪¶
甚枯澁常内媿錦綉忽堕前令我喜不寐功名亦何有富¶
貴安&KR0085;計唯有百年後文字可傳世霅谿春水生歸志行¶
可遂閒吟淵眀詩静學右軍字但&KR0178;君未閒書成無由&KR0009;¶
　　　述太傅丞相伯顔功徳¶
興癈夲天運輔成見人庸輿地久以裂車書㑹當同¶
先帝昔在御如曰行虗空六合仰照耀一方顧顓䝉授龯¶
淂人傑止戈代天工鉄馬浮度江㘴收破竹功草木紛震¶
動山川變鴻&KR0293;地利不復險金城何&KR0085;攻市靡易肆憂兵¶
無血刄紅孰&KR0014;年嵗間伐&KR0038;究始終老稚感再生遺黎忘¶
困竆歸来一不&KR0145;匹馬赱北風九&KR1022;自此一益見¶
<pb:KR4d0445_SBCK_002-15b>¶
聖世崇大㢤¶
先帝仁允矣¶
丞相忠嗟我始弱&KR0227;弗𫉬拜此公作頌歌元勲因之寫吾¶
𠂻¶
　　　送文子方調選雲南¶
我友文子方其人羙如玉髙談動卿相恵利&KR0779;風俗文章¶
多古意清切緑水曲紛紛鳬鷖群見此摩霄鵠今當使西¶
南萬里道卭蜀銓衡非細事賢俊要甄録逺人待子来飢¶
者望菽粟賢勞亦常事但&KR0178;期程促馬嘶晨當行草長春¶
正緑執手臨路歧使我空躑躅¶
　　　吴真人盧溝雨别圗¶
驅馬上河梁執手逺别離逺别數千里臨分各相思山川¶
<pb:KR4d0445_SBCK_002-16a>¶
一何悠去去勿復遟髙堂有𩀱親黃𩬊映厖眉還家拜堂¶
下置酒作児嬉&KR0077;歸見¶
天子忠孝兩無虧人生如公少𦤺身貴及時此行将未巳¶
親夀當期頥¶
　　　髙氏謹莭堂¶
先聖有眀訓見諸庶人章少小誦習之白首不敢&KR0111;髙子¶
躳孝弟養親在髙堂蕭公三大字岌岌端且荘對之銘座¶
右凛然肅冠裳謹身用始莭莭用乃無荒斯言非虗語旨¶
逺味自長守此期勿失善積有餘慶¶
　　　題耕織圗二十四首奉¶
　　　懿旨撰¶
　　　　耕正月¶
<pb:KR4d0445_SBCK_002-16b>¶
田家重亢曰置酒㑹鄰里小大易新衣相戒未明起老翁¶
年已邁含咲弄孫子老嫗恵且慈白髪被兩耳杯柈且羅¶
列飲食致甘旨相呼團欒㘴聊慰衰莫齒田磽藉人力糞¶
壤要鋤理新嵗不敢閑農事自兹始¶
　　　　二月¶
東風吹原野地凍亦己銷早覺農事動荷鋤過相招遟遟¶
朝日上炊烟出林梢土膏脉既起良耜利若刀髙低徧翻¶
墾𪧐草不待燒幼婦頗能家井臼常自操散灰縁舊俗門¶
逕環周遭𫠦冀&KR0010;有成殷勤在今朝¶
　　　　三月¶
良農知土性肥瘠有不同時至萬物生芽蘖由地中秉耒¶
向畎畒忽徧西與東舉家徃于田勞瘁在尓農春雨及時¶
<pb:KR4d0445_SBCK_002-17a>¶
降被野何&KR0293;濛乗兹各布種庶望西成功培根利秋實仰¶
天望年豐但使隂陽和自然倉廪充¶
　　　　四月¶
孟夏土加潤苗生無近逺澷澷冒淺陂芃芃被長阪嘉榖¶
雖己值𢙣草亦滋&KR2037;君子與小人並䖏必為患朝朝荷鋤¶
徃薅耨&KR0111;疲倦旦随鳥雀起歸與牛羊晚有婦念將飢過¶
午可無飯一飽不易得念此獨長歎¶
　　　　五月¶
仲夏苦雨乾二麦先後熟南風吹隴畒恵氣散清㳤是為¶
農夫慶𫠦望實其腹沽酒醉比鄰語咲聲滿屋紛然收穫¶
罷髙廪起相属有周成王業后稷播百榖皇天貽耒牟長¶
世自兹&KR0114;願言仍&KR0010;稔四海盡䝉福¶
<pb:KR4d0445_SBCK_002-17b>¶
　　　　六月¶
當晝耘水田農夫亦良苦赤日背欲裂白汗灑如雨匍匐¶
行水中泥淖及腰膂新苗抽利劔割膚何痛椘夫耘婦當¶
饁奔赱及亭午無時暫休息不得避炎暑誰憐萬民食粒¶
粒非易耴願陳知稼穡無&KR0483;傳自古¶
　　　　七月¶
大火旣西流&KR0565;風曰凄厲古人重稼穡力田在匪&KR0520;郊行¶
省農事禾&KR0112;何斾斾碾以他山石玉粒使人愛大祀須粢¶
盛一一稽古制是為五榖長異彼稊與稗炊之香且羙可¶
用享上帝豈惟&KR0085;食人一飽有𫠦待¶
　　　　八月¶
白露下百草莖葉日紛委是時禾黍登充積徧都鄙在郊¶
<pb:KR4d0445_SBCK_002-18a>¶
旣千&KR0067;入邑復萬&KR0100;人言田家樂此樂誰可比租賦以輸¶
官𫠦餘&KR0085;儲峙不然風雪至凍餒及妻子優㳺茅簷下庶¶
可以卒&KR0010;太平元有象治世乃如此¶
　　　　九月¶
大家饒米麵何啻百室盈縦復人力多春磨常不停激水¶
轉大輪磑碾亦易成古人有機智用之可&KR0779;生朝出連百¶
車莫入還滿庭勾稽數多少必假布筭精小人好争利晝¶
夜心營營君子貴知&KR0085;知&KR0085;萬慮䡖¶
　　　　十月¶
孟冬農事畢穀粟既已蔵弥望四野空藁秸亦在塲¶
朝廷政方理庶事和隂陽𫠦以頻&KR0010;登不憂旱與蝗置酒¶
燕郷里尊老列上行肴羞不猒多炰羔復烹羊縦飲竆曰¶
<pb:KR4d0445_SBCK_002-18b>¶
夕爲樂殊未央禱天祝¶
聖人萬年長夀昌¶
　　　　十一月¶
農家值豐年樂事日熈熙黒黍可釀酒在牢羊豕肥東隣¶
有一女西隣有一児児年十五六女大亦可笄財禮不求¶
俻多少&KR0145;随宜冬前與冬後昬嫁利此時但&KR0133;子孫多門¶
户可扶持女當力蚕桒男當力耘耔¶
　　　　十二月¶
一日不力作一日食不&KR0085;𢡖淡嵗云莫風雪入破屋老農¶
氣力衰傴僂腰背曲索綯民事急晝夜互相續飯牛欲牛¶
肥茭藁亦預蓄蹇驢雖劣弱挽車𦤺百斛農亊極勞苦嵗¶
豈恒稔熟&KR0014;知稼穡艱天下自蒙福¶
<pb:KR4d0445_SBCK_002-19a>¶
　　　　織正月¶
正月新獻嵗㝡先理農器女工並時興蚕室臨期治初陽¶
力未勝早春尚寒氣窓户當奥宻勿使風雨至田疇耕耨¶
動敢不&KR0113;耒耜經冬牛力弱相戒勤飯飼萬事非預𤰅倉¶
卒&KR0178;不易田家亦良苦捨此復何計¶
　　　　二月¶
仲春凍初觧陽氣方滿盈旭日照原野萬物皆欣榮是時¶
可種桒挿地易抽萌列樹徧阡陌東西各縦横豈惟籬落¶
間採葉憚逺行大㢤¶
皇元化四海無交兵種桒日已廣弥望綠雲平匪惟錦綺¶
謀祗以&KR0779;民生¶
　　　　三月¶
<pb:KR4d0445_SBCK_002-19b>¶
三月蚕始生纎細如牛毛婉戀閨中女素手握金刀切葉¶
以飼之擁&KR0083;散周遭庭樹鳴黄鳥彂聲和且嬌蚕飢當採¶
桒何暇事逰遨田時人力少丈夫方種苗相将挽長條盈¶
筐不終朝數口望無寒敢辭終&KR0010;勞¶
　　　　四月¶
四月夏氣清蚕大已属眠髙首何昻昻蛾眉復姢姢不憂¶
桒葉少徧野如緑烟相呼携筐去迢逓立逺阡梯空伐條¶
枚葉上露末乾蚕飢當早歸秉心静以&KR0825;飭躬&KR0113;婦事僶¶
勉當盛年救忙多女伴咲語方喧然¶
　　　　五月¶
五月夏以半谷鶯先弄晨老𧖟成雪繭&KR0269;絲亂紛紜伐葦¶
作薄曲束縛齊榛榛黃者黄如金白者白如銀爛然滿筐¶
<pb:KR4d0445_SBCK_002-20a>¶
筥愛此顔色新欣欣舉家喜稍慰經時勤有客過相問咲¶
聲聞四隣論功何𫠦歸再拜謝蚕神¶
　　　　六月¶
釡下燒桒柴&KR0145;繭&KR0300;釡中纎纎女兒手抽絲疾如風田家¶
五六月緑樹隂相䝉但聞繰車響逺接村西東旬曰可經¶
絹弗憂杼軸空婦人&KR0014;𧖟桒家道當不窮更望時雨&KR0085;二¶
麦亦稍豐沽酒田家飲醉倒嫗與翁¶
　　　　七月¶
七月暑尚熾長日弄機杼頭蓬不暇梳揮手汗如雨嚶嚶¶
時鳥鳴灼灼紅榴吐何心娱耳目徃来忘傴僂織為機中¶
素老&KR0970;要紉&KR0024;青燈照夜梭蟋蟀窓外語&KR0605;勤亦何有身¶
體衣㡬縷嫁為田家婦終&KR0010;服勞苦¶
<pb:KR4d0445_SBCK_002-20b>¶
　　　　八月¶
池水何洋洋漚麻水中央數曰麻可&KR0145;引過兩手長織絹¶
&KR0014;㡬時織布巳復忙依依小兒女&KR0010;晚歎無裳布&KR0237;不掩¶
脛念之熱中膓朝緝滿一籃莫緝滿一筐行看機中布計¶
曰漸可量我衣苟巳成不憂天早霜¶
　　　　九月¶
季秋霜露降凛凜寒氣生是月當授衣有布織未成天寒¶
催刀尺機杼可無營教女學紡纑舉&KR0085;疾且䡖舎南與舎¶
北嘒嘒聞車聲通都富豪家華屋貯娉婷被服雜羅綺五¶
色相間眀聴&KR0003;貧家女惻然當動情¶
　　　　十月¶
豐年禾黍登農心稍逸樂小児漸長大終&KR0010;荷鋤钁目不¶
<pb:KR4d0445_SBCK_002-21a>¶
識一字毎念心作𢙣東鄰方迎師收拾令入學後月曰南¶
至相賀因舊俗為女裁新衣&KR0113;短巧量度龜手事塞向庶¶
禦北風虐人生真可歎至老長力作¶
　　　　十一月¶
冬至陽来復草木潜滋&KR0943;君子重其然吾道自此亨父母¶
㘴堂上子孫列前榮再拜&KR0091;上夀𫠦願百福并人生属¶
眀時四海方太平民無札瘥者&KR0779;澤敷群情衣食茍給&KR0085;¶
禮義自此生願言興學校庶㡬教化成¶
　　　　十二月¶
忽忽&KR0010;將盡人事可稍休寒風吹桒林日夕聲颼飀墻南¶
地不凍墾掘為坑溝斫桒埋其中眀年芽早抽是月浴蚕¶
種自古相傳流蚕出易脫殻絲纊亦倍收及時不努力知¶
<pb:KR4d0445_SBCK_002-21b>¶
有耒嵗否手凍不&KR0085;惜冀免&KR0197;寒憂¶
松雪齋文集卷苐二¶
