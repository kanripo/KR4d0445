# -*- mode: mandoku-view -*-
#+TITLE: 松雪齋集
#+DATE: 2015-09-23 10:25:52
#+PROPERTY: LASTPB  <md:KR4d0445_SBCK_003-1a>
#+PROPERTY: JUAN 5

¶
<md:KR4d0445_SBCK_005-1a>¶
<pb:KR4d0445_WYG_005-1a>
欽定四庫全書
　松雪齋集巻五¶
　　　　　　　　　　　　元　趙孟頫　撰
　七言律詩¶
　　海子上即事與李子構同賦¶
小姬勸客倒金壺家近荷花似鏡湖遊騎等閒來洗馬
舞¶靴輕妙迅飛鳬油雲𢬵汙纒頭錦粉汗生憐絡臂珠
只有¶道人塵境靜一襟凉思詠風雩
<pb:KR4d0445_WYG_005-1b>
　李詩云馳道塵香逐玉珂彤樓花暗鼔雲和光風漸¶
　緑瀛洲草細雨㣲生太液波月榭管絃鳴曙早水亭¶
　簾幙受寒多少年易動傷心感喚取蛾眉對酒歌子¶
　構名才京兆人年十七賦此詩不幸早亡雜於唐人¶
　詩中未易辨也客有賦十月桃者子構云劉郎再來¶
　歳云暮王母一笑天囘春衆皆箝口不作亦竒句也<md:KR4d0445_SBCK_005-1b>¶　因附此¶
　　重用韻
<pb:KR4d0445_WYG_005-2a>
更從何處訪蓬壺花滿平堤水滿湖韓嫣金九落飛鳥
王¶喬仙履下雙鳬姬姜自愛千金貌遊俠輕量一斛珠
我老¶不知年少事水邉行散似春雩¶
　　次韻西雲長老贈周仲和¶
江南春水碧於天白鳥滄洲興渺然刺綉可能如倚市
力¶田終不似逢年幾因蓴菜懐張翰欲把丹砂訪稚川
才力¶如君强健在不妨沽酒醉花前¶
　　送杜伯玉四川行省都事
<pb:KR4d0445_WYG_005-2b>
浣花谿上草堂存今見能詩幾代孫橘刺藤梢隱藂竹
椒¶漿桂酒薦芳蓀日長畫省文書靜春近岷江雪浪奔
我向<md:KR4d0445_SBCK_005-2a>¶東吳君向蜀别離從古解銷魂¶
　　次韻李秀才見贈¶
曾是¶先皇侍從班龍髥飛去竟難攀重來赤日黄塵裏
夢到清¶泉白石間豈有文章供世用久𢬵漁釣與雲閒
何當便理¶南歸櫂呼酒登樓看弁山¶
　　人日立春
<pb:KR4d0445_WYG_005-3a>
今年人日與春并人得春來喜氣迎宮柳風㣲金縷重
御¶溝冰泮玉鱗生隂消巳覺餘寒散陽長爭看曉日明
霜鬢¶綵旛渾不稱强題新句慰羇情¶
　　送岳徳敬提舉甘肅儒學¶
苦欲畱君君不畱奮髥跨馬走甘州功名到手不可避
富<md:KR4d0445_SBCK_005-2b>¶貴逼人那得休春酒蒲萄歌窈窕秋沙苜蓿飽驊驑
儒冠¶也有封侯相萬里歸來尚黑頭¶
　　送蕭萬戸鎮閬州
<pb:KR4d0445_WYG_005-3b>
錦屏山下蜀江清閬州城南春意生投壺今見詩書帥
樹¶羽遥憐鼔角營逺戍固須煩將略雜耕因足見民情
梅花¶到日應如雪折取繁枝一寄聲¶
　　畱别瀋王¶
珍重王門晚受知一年長恨曳裾遲分甌共酌人參飲
遶¶徑同看芍藥枝華屋焚香凝燕寢畫屏摘句寫烏絲
吳船¶萬里東南去采盡蘋花有所思¶
　　徳昌總管雪後見過而余適徃徳清別業歸來承
<pb:KR4d0445_WYG_005-4a>
　　惠詩走筆奉和<md:KR4d0445_SBCK_005-3a>¶年過五十巳無聞老子猶容醉吐茵短棹衝寒投别墅
朱¶轓行雪布陽春詩成自可追羣玉筆凍真能秃萬㕙
且喜¶豐年多美酒傳杯慎勿厭逡¶巡
　　三日後再雪徳昌復枉騎見過旣而復和前篇見¶
　　贈輒亦次韻¶
夜深萬籟寂無聞曉看平階展素茵茗椀縱寒終有韻
梅¶花雖冷自知春使君磊落如天驥老我堆豗似凍㕙
<pb:KR4d0445_WYG_005-4b>
深愧¶閉門高臥客枉勞車騎巳三巡¶
　　巳酉元日朝拜喜晴總管次前韻見敎復和一首¶
公庭拜舞笑聲聞曉色曈曈射錦茵元日不隂占樂歳
太¶平有象兆新春不知何地來銀甕復報諸方致白㕙
四海¶治安封禪舉岱宗久巳望東巡<md:KR4d0445_SBCK_005-3b>¶　　遊烏鎮次韻千瀨長老¶
澤國人烟一聚間時看華屋出林端巳尋竹院心源靜
更¶上松樓眼界寛千古不磨唯佛法百年多病只儒冠
<pb:KR4d0445_WYG_005-5a>
相逢¶巳定詩盟了他日重尋想未寒¶
　　贈張進中筆生¶
平生翰墨空餘習喜見張生縛鼠毫韓子未容誇兔頴
涪¶翁底用賦猩毛黑頭便有中書意黄紙寧辭署字勞
千古¶無人繼羲獻世間筆塜為誰高¶
　　贈放烟火者¶
人間巧藝奪天工鍊藥燃燈清晝同柳絮飛殘鋪地白
桃¶花落盡滿階紅紛紛燦爛如星隕㸌㸌喧豗似火攻
<pb:KR4d0445_WYG_005-5b>
後夜¶再翻花上錦不愁零亂向東風<md:KR4d0445_SBCK_005-4a>¶　　挽洞霄張耕隠¶
黄髪蕭蕭瘦骨清每於談妙見高情瓊漿政欲分丹鼎
霞¶佩胡為返赤城白鶴歸來華表在碧桃開盡玉棺成
師今¶此去哀難悼萬壑松風共此聲¶
　　題温雪峰詩蹟¶
出擁旌麾一俊臣歸尋松竹作閒人龍蛇㽞遺人間世
泉¶石逍遥物外身自古神仙皆曠達由來豪傑豈埃塵
<pb:KR4d0445_WYG_005-6a>
山川¶良是諸孫老華表歸來又幾春¶
　　次韻龎夷簡禮部¶
故山深處桂隂濃雲碓無人水自舂玉友一尊為老伴
木¶奴千樹當侯封宦途坎𡒄謀身拙病骨支離觸事慵
早挂¶一帆歸去好五湖烟景最情鍾<md:KR4d0445_SBCK_005-4b>¶　　盧彥威用韻見贈亦復次韻¶
東籬紫菊露方濃西舍黄粱夜自舂蕙帳夜空𤣥鶴怨
松¶門無鎖白雲封圖書老去心猶在朝市重來意巳慵
<pb:KR4d0445_WYG_005-6b>
豈有¶高情齊隠逸政縁多病巳龍鍾¶
　　論書¶
右軍瀟灑更清真落筆奔騰思入神裹鮓若能長住世
子¶鸞未必可驚人蒼藤古木千年意野草閒花幾日春
書法¶不傳今巳久楮君毛頴向誰陳¶
　　寄題保定杜處士晚翠樓¶
樓外山光翠不如樓中美人老耽書一尊緑酒劉伶醉
幾¶㸃黄華陶令居虛曠自疑風月近孤高應與世塵疎
<pb:KR4d0445_WYG_005-7a>
他時¶若到丹梯上當有清談一起余<md:KR4d0445_SBCK_005-5a>¶　　贈張徳玉¶
張君説易萬人誇幽贊神明斷不差動靜六爻雖有象
吉¶凶萬變本無涯河圖妙在縱横用皇極曾傳一倍加
自笑¶已無疑可卜有疑來問爾西家¶
　　歳晚偶成¶
致君澤物巳無由夢想田園霅水頭老子難同非子傳
齊¶人終困楚人咻濯纓久𢬵隨漁父束帶寧堪見督郵
<pb:KR4d0445_WYG_005-7b>
準擬¶新年棄官去百無拘繫似沙鷗¶
　　勝槩樓¶
樓下寒泉雪浪驚樓前山色翠屏横登臨何必須吾土
嘯¶傲聊因得此生簷外白雲來託宿梁間紫燕語關情
濟南¶勝槩天下少試倚欄干眼自明<md:KR4d0445_SBCK_005-5b>¶　　次韻杜浩卿詠所藏研¶
我生老研日相尋手不能神漫苦心墨妙已無王令帖
詩¶窮空憶杜陵吟質温未遜連城璧氣潤先知幾日霖
<pb:KR4d0445_WYG_005-8a>
只有¶子西知鈍體便應刻此當銘箴¶
　　送史總管廉訪江東¶
歴下方誇漢吏循江東又見繡衣新可能召父専前代
更¶有蕭規禆後人佐理非才常自愧别離作惡向誰陳
何當¶攬轡從公去歸泛清溪採白蘋¶
　　贈脱特穆爾總管¶
將軍鐵馬擁琱弓壯歳分符鎮越中山水多情㽞賀監
兒¶童拍手愛山公紫髥似㦸君猶健白髪如絲我已翁
<pb:KR4d0445_WYG_005-8b>
說禮¶敦書殊不忝看君真有古人風<md:KR4d0445_SBCK_005-6a>¶　　壽平章李韓公¶
瑞鍾光岳應時需日上天衢手自扶八表同風開壽域
五雲¶異彩映台符經綸至治歸賢相陶冶斯文屬大儒
為國白¶頭身未老掌中行見有明珠¶
　　鶴歸亭(在龍虎山虚靖/天師舊亭也)¶
仙去人間有故亭四山林竹鬱青青隠居真誥傳千古
玉¶局丹文役萬靈白鶴歸來人換世黄雲翔集夜充庭
<pb:KR4d0445_WYG_005-9a>
步虚¶聲轉松風響思掬巖泉洗耳聽¶
　　挽道士危功逺¶
處世紛紛一夢同覺來虛室已成空藥罏丹竈塵埃裏
羽¶節瓊輪杳靄中素壁尚明秋館月青松猶引夜窗風
仙家¶自有逍遥趣不用悲哀哭斷蓬<md:KR4d0445_SBCK_005-6b>¶　　送柳湯佐懐孟總管¶
河山王屋翠岧嶤¶玉輦曾臨號樂郊老子分符稱太守
諸兒騎竹候前茅春¶苗秋實供㕑傳紫筍朱櫻入貢包
<pb:KR4d0445_WYG_005-9b>
手種成隂千樹柳政成¶應有鳳來巢¶
　　送吳真人謁告歸為二親八十之壽兼降㕿名山¶
許邁楊羲奕世仙木公金母共長年斑衣歸戲鄱君側
絳¶節朝辭¶玉帝前去去青牛隨紫氣飛飛白鶴遶香烟
大椿自得人¶間壽八十從今數八千¶
　　老態¶
老態年來日日添黑花飛眼雪生髥扶衰每藉過眉杖
食<md:KR4d0445_SBCK_005-7a>¶肉先尋剔齒櫼右臂拘攣巾不裹中腸慘戚淚常淹
<pb:KR4d0445_WYG_005-10a>
移牀¶獨就南榮坐畏冷思親愛日簷¶
　五言絶句¶
　　題秋山行旅圖¶
老樹葉如雨浮嵐翠欲流西風驢背客吟斷野橋秋¶
　　題高彥敬樹石圖¶
喬林動秋風索索葉自語堂堂侍郎公高懐政如許¶
　　題萱草蛺蝶圖¶
藂竹無端緑幽花特地妍飛來雙蛺蝶相對意悠然
<pb:KR4d0445_WYG_005-10b>
　　題米元暉山水¶
澄江漾旭日青嶂擁晴雲孤舟彼誰子應得離人羣¶
　　黄葵詞<md:KR4d0445_SBCK_005-7b>¶仙掌鬱金衣朝陽風露晞可憐蜂與蝶祇解弄春暉¶
　　題孫安之松楸圖¶
墳墓在萬里宦遊今五年人誰無父母掩卷一澘然¶
　　題太白酒船圖¶
載酒向何處稽山鏡水邊若為無賀老興盡便囘船
<pb:KR4d0445_WYG_005-11a>
瀟灑稽山道風流賀季真相思不相見愁殺謫仙人¶
　　題彥敬越山圖¶
越山隔濤江風起不可渡時於圖中看居然在烟霧¶
　　寄題真定明逺亭¶
未到新亭上先題明逺詩雲間歸雁小山外夕陽遲¶
　　獨夜¶
秋風動林葉夜雨滴池荷孤客睡不著亂蛩鳴更多<md:KR4d0445_SBCK_005-8a>¶　　因禪師挽詩
<pb:KR4d0445_WYG_005-11b>
先子同年友惟餘此老存安心得禪恱閉户道彌尊¶
面帝陳三語還山又幾春蕭然無世累卓爾出埃塵¶
朱閣非新構青松只舊林佛澄今已逝無復聽鈴音¶
佛性無來去羣生自爾悲達觀應大笑政足見渠癡¶
作糜活餓夫分食及龜魚林深幽磬晚猶想定囘初¶
　　題李仲賓野竹圖¶
　吾友李仲賓為此君寫真㝠搜極討蓋欲盡得竹之¶
　情狀二百年來以畫竹稱者皆未必能用意精深如
<pb:KR4d0445_WYG_005-12a>
　仲賓也此野竹圖尤詭怪竒崛窮竹之變枝葉繁而¶
　不亂可謂毫髪無遺恨矣然觀其所題語則若悲此¶
　竹之託根不得其地故有屈抑盤躃之歎夫羲尊青<md:KR4d0445_SBCK_005-8b>¶　黄木之災也擁腫拳曲乃不夭於斧斤由是觀之安¶
　知其非福耶因賦小詩以寄意云¶
偃蹇高人意蕭疎曠士風無心上霄漢混迹向蒿蓬¶
　　天冠山題詠二十八首¶
　　　龍口巖
<pb:KR4d0445_WYG_005-12b>
峭石立四壁寒泉飛兩龍人間苦炎熱仙山巳秋風¶
　　　洗藥池¶
真人栖隠處洗藥有清池金丹要沐浴玉水自生肥¶
　　　煉丹井¶
丹成神仙去井冽寒泉食甘美無比倫華池咽玉液¶
　　　長廊岩¶
修岩如長廊下有流泉注山中古仙人步月自來去<md:KR4d0445_SBCK_005-9a>¶　　　金沙嶺
<pb:KR4d0445_WYG_005-13a>
攀蘿縁石磴步上金沙嶺露下色熒熒月生光炯炯¶
　　　昇仙臺¶
仙臺高幾許時時覆雲氣一去三千年令人每翹企¶
　　　逍遥岩¶
兹嶺可逍遥下可坐百人豈徒木石居真與猿鶴鄰¶
　　　靈湫(湫上有亭/名聽雨)¶
靈湫不受汙深淺何足計小憩松竹鳴蕭蕭山雨至¶
　　　寒月泉
<pb:KR4d0445_WYG_005-13b>
我嘗遊惠山泉味勝牛乳夢想寒月泉㩦茶就泉煮¶
　　　玉簾泉¶
飛泉如玉簾直下數千尺新月横簾鈎遥遥挂空碧<md:KR4d0445_SBCK_005-9b>¶　　　長生池¶
竹實鳳將至水清魚自行著我草堂裏危坐學長生¶
　　　道人岩¶
道士本避世問之無姓氏如何千載後石室有人至¶
　　　雷公岩
<pb:KR4d0445_WYG_005-14a>
雷公起臥龍為國作霖雨飛電掣金蛇其誰敢余侮¶
　　　石人峰¶
巨靈長亘天何時化為石特立千萬年終古無人識¶
　　　學堂岩¶
仙人非癡人山中猶讀書嗟我廢學久聞此一長吁¶
　　　老人峰¶
有石象老人宛然如繪素稽首禮南極蒼蒼在烟霧<md:KR4d0445_SBCK_005-10a>¶　　　月岩
<pb:KR4d0445_WYG_005-14b>
月岩如偃月風泉洒晴雪仙境在人間真成兩竒絶¶
　　　鳳山¶
山雞愛毛羽飲啄琪樹間照影寒潭靜翔集落花閒¶
　　　仙足岩¶
窈窕石屋間中有仙人躅說與牧羊兒慎勿傷吾足¶
　　　鬼谷岩¶
鬼谷岩前石唐文字字竒何當拂蒼蘚細讀老君碑¶
　　　風洞
<pb:KR4d0445_WYG_005-15a>
石壁何空洞中有風泠然安知列禦寇不向此中仙¶
　　　釣臺¶
仙者非有求坐石示投釣咄哉羊裘翁同名不同調<md:KR4d0445_SBCK_005-10b>¶　　　磜潭
神龍或淵潛石洞通水府勿遣兒曹劇飛空作雷雨
　　　一線天
醯雞舞甕中井蛙居坎底莫作一線看開眼九萬里
　　　馨香嶺
<pb:KR4d0445_WYG_005-15b>
山險通鳥道水深有蛟龍誰言仙樂鳴高人方耳聾
　　　三山石
我有泉石癖甚愛山中居何當從羣公講學讀吾書
　　　五面石
洞中即仙境洞口是桃源何殊武陵路雞犬自成邨
　　　小隠岩
林藪未為隠仙岩猶可梯終當攜家去瑶草正萋萋
　　𤣥洲十詠寄張貞居
<pb:KR4d0445_WYG_005-16a>
　　　菌山¶
結茅依菌山焚香候芝蓋真靈幸憫我冠佩時來㑹¶
　　　羅姑洞¶
翩翩十絶旛飄飄九疑仙洞口薜蘿長來降是何年¶
　　　霞架海¶
衆水㑹一壑天近發霞光晨興新沐竟晞髪向朝陽¶
　　　桐花源¶
伊誰植斯桐萋萋滿幽谷鳴鳳久不聞何當一來宿
<pb:KR4d0445_WYG_005-16b>
　　　鶴臺¶
上有白鶴翔下有幽人居幽人道當成白鶴來不虛¶
　　　𤣥洲精舍<md:KR4d0445_SBCK_005-11a>¶子有猿鶴想甘同麋鹿遊縣榻應待我分我半𤣥洲¶
　　　紫軒¶
林君巳仙去紫軒名尚存丹光時或現藥鼎夜常温¶
　　　火浣壇¶
真陽以解形四大何足靳指窮於為薪火傳不知盡
<pb:KR4d0445_WYG_005-17a>
　　　玉像龕¶
我有紫虚像白玉雕琢成貢之華陽天萬年期降靈¶
　　　隠居松¶
真人昔住世所至樹以松當知千歳下遺子以清風¶
　　題仲賓竹¶
幽人夜不眠月吐光炯炯起尋管城公奮髥寫清影¶
此君有高節不與草木同蕭蕭兩三竿自足來清風<md:KR4d0445_SBCK_005-11b>¶　　題周秀才此山堂
<pb:KR4d0445_WYG_005-17b>
青青雲外山炯炯松下石顧此山中人風神照松色¶
爽氣在襟袖清風拂絲桐悠然適天趣宴坐心融融¶
　　曉起聞鶯¶
暑氣曉來清時時聞逺鶯還思故園路松下緑苔生¶
　六言絶句
　　黄清夫秋江釣月圖¶
塵土染人衣袂烟波著我船窗為問行歌都市何如釣
月¶秋江
<pb:KR4d0445_WYG_005-18a>
　　題孤山放鶴圖¶
西湖清且漣漪扁舟時蕩晴暉處處青山獨徃翩翩白
鶴¶迎歸¶
昔年曾到孤山蒼藤古木高寒想見先生風致畫圖㽞
與<md:KR4d0445_SBCK_005-12a>¶人看¶
　　題王子慶所藏大年墨鴈¶
鴻鴈栖栖遵渚黄蘆索索鳴秋羨殺承平公子筆端萬
里¶滄洲
<pb:KR4d0445_WYG_005-18b>
　七言絶句
　　初至都下即事¶
海上春深柳色濃蓬萊宮闕五雲中半生落魄江湖上
今¶日鈞天一夢同(北方謂水/泊為海子)¶
盡日車塵馬足間偶來臨水照愁顔故鄉兄弟應相憶
同¶看溪南柳外山¶
　　送王月友歸杭州¶
社燕秋鴻各自飛我來君去苦相違西湖西畔梅如雪
<pb:KR4d0445_WYG_005-19a>
應¶有親朋待子歸<md:KR4d0445_SBCK_005-12b>¶雲本無心漫出山歸來依舊與雲閒何當從子東南去
掃¶地焚香晝掩關¶
　　清勝軒絶句¶
小草幽香動碧池暖風晴日長新荑南窗晝倚緑隂靜
聽¶盡行人過馬蹄¶
　　浮玉山¶
玉湖流水清且閒中有浮玉之名山千帆過盡暮天碧
<pb:KR4d0445_WYG_005-19b>
惟¶見白雲時徃還¶
　　鄣南山中¶
山深草木自幽清終日聞鶯不見鶯好作束書歸隠計
蹇¶驢來徃聽泉聲¶
　　奉和本齊先生午日絶句二首<md:KR4d0445_SBCK_005-13a>¶風雨凄凄五月寒緑隂門巷思蕭然客來載酒非問字
知¶是先生草太𤣥¶
節序悤悤聽自過榴花能舞鳥能歌北窗高臥一杯酒
<pb:KR4d0445_WYG_005-20a>
奈¶得淵明醉後何¶
　　采桑曲¶
野雉朝雊雊且飛誰家女兒采桑歸欲折花枝插丫髻
還¶愁草露濕裳衣¶
　　題東野平陵圖(事見笠/澤藂書)¶
騎驢渺渺入荒城積水空林坐自清政使不容投劾去
也¶勝塵上負平生¶
　　次韻剛父即事絶句
<pb:KR4d0445_WYG_005-20b>
玉樹凋傷衆草黄夜蟲時語怨流光美人望望隔秋水
不<md:KR4d0445_SBCK_005-13b>¶寄相思書一行¶
凄凉鼓角北風傳嘈雜琵琶思逺天白雪有誰知窈眇
翠¶蛾空自惜聯娟¶
蕭索山川樹影稀隴雲時逐鴈南飛苦無渌酒醻佳節
猶¶有黄花媚夕暉¶
溪頭月色白如沙近水樓臺一萬家誰向夜深吹玉笛
傷¶心莫聽後庭花
<pb:KR4d0445_WYG_005-21a>
　　戲題僧惟堯墨梅¶
瀟洒孤山半樹春素衣誰遣化緇塵何如淡月微雲夜
照¶影西湖自寫真¶
　　題范蠡五湖杜陵浣花¶
功名自古是危機誰似先生早拂衣好向五湖尋一舸
霜<md:KR4d0445_SBCK_005-14a>¶黄木葉鴈初飛¶
春色醺人苦不禁蹇驢䭾醉晚駸駸江花江草詩千首
老¶盡平生用世心
<pb:KR4d0445_WYG_005-21b>
　　梅花¶
瀟洒江梅似玉人倚風無語澹生春曲中桃葉元非侶
夢¶裏棃花恐未真¶
　　酬羅伯壽¶
江西水清石鑿鑿士生其間多異才今去歐黄未為逺
要¶須力挽古風囘¶
據鞍北走燕山雪策杖南遊故國春萬里歸來頭未白
他¶年句法更深醇
<pb:KR4d0445_WYG_005-22a>
　　題蒼松疊岫圖<md:KR4d0445_SBCK_005-14b>¶桑苧未成鴻漸隠丹青聊作虎頭癡久知圖畫非兒戲
到¶處雲山是我師¶
溪上先人之敝廬南山秀色照庭除何時共買扁舟去
看¶釣寒波縮項魚¶
　　送王子慶詔檄淛東收郡縣圖籍¶
木落江南天地秋西風吹子過東州試開圖籍尋佳處
便¶命舟車作勝遊
<pb:KR4d0445_WYG_005-22b>
安道幽居寄剡源蓬蒿蔚蔚長丘園向來乘興相尋意
何¶事空囘不到門(謂帥/初)¶
愛古探竒亦可憐錦囊玉軸不論錢擬須跂馬江頭路
日¶日望君書畫船¶
　　九月八日雨中悶坐和荅仇仁父張季野<md:KR4d0445_SBCK_005-15a>¶客居破屋苦秋雨黒潦侵階竈欲沉青蕊明朝不堪摘
誰¶能載酒慰幽心¶
　　以畫寄高仁卿
<pb:KR4d0445_WYG_005-23a>
碧山清曉䕶晴嵐緑樹經秋醉色酣誰是丹青三昧手
為¶君滿意畫江南¶
　　題龔聖予山水圖¶
澤雉樊中神不王白鷗波上夢相親黄塵沒馬歸來晚
只¶有西山小慰人¶
當年我亦畫雲山雲白山青咫尺間今日看山還自笑
白¶頭輸與楚龔閒¶
　　杭州雨中
<pb:KR4d0445_WYG_005-23b>
江南十日九隂雨花柳欲開無好春却憶京城二三月
秋<md:KR4d0445_SBCK_005-15b>¶千風暖漲香塵¶
　　題秋胡戲妻圖¶
相逢桑下說黄金料得秋胡用計深不是别來渾未識
黄¶金聊試别來心¶
　　題舜舉折枝桃¶
醉裏春歸尋不得眼明忽見折枝花向來飛蓋西園夜
萬¶燭高燒照爛霞
<pb:KR4d0445_WYG_005-24a>
　　懐徳清别業¶
陽林堂下百株梅傲雪凌寒次第開枝上山禽曉啁哳
定¶應喚我早歸來¶
谷口春殘黄鳥稀辛夷花落杏花飛始憐幽竹山窗下
不¶改清隂待我歸<md:KR4d0445_SBCK_005-16a>¶　　過嚴陵釣臺¶
富春山中有客星辭榮歸來意更真羊裘坐釣滄波上
却¶笑劉郎非故人
<pb:KR4d0445_WYG_005-24b>
桐江水色映青山安穏行人掛布帆囘首風沙鞍馬裏
不¶知此地是塵凡¶
　　部中暮歸寄周公謹¶
日暮空街生白烟歸來羸馬不勝鞭明朝又逐雞聲起
孤¶負日高花影眠¶
三年漫仕尚書郎夢寐無時不故鄉輸與錢唐周老子
浩¶然齋裏坐焚香¶
　　送山東廉訪照磨于思容
<pb:KR4d0445_WYG_005-25a>
林梢春動紫烟生匹馬東風十日程若到濟南行樂處
城<md:KR4d0445_SBCK_005-16b>¶西泉上最關情¶
　　絶句¶
春寒惻惻掩重門金鴨香殘火尚温燕子不來花又落
一¶庭風雨自黄昏¶
　　喜晴¶
久雨厭厭愁殺人晩晴猶得見青春急須走馬西湖路
楊¶柳淡黄如麴塵
<pb:KR4d0445_WYG_005-25b>
　　簡王搏霄乞夫容杏¶
杏花枝上紅千葉偏得春饒惱殺人早與折來供一醉
東¶風如此恐成塵¶
　　都南張氏園寓居¶
尺五城南跡似幽鄉心空折大刀頭杏花飛盡臙脂雪
日<md:KR4d0445_SBCK_005-17a>¶日東風未肯休¶
　　和韓君美二絶句¶
　　　金山
<pb:KR4d0445_WYG_005-26a>
江水西來接太空中流突兀湧鼇宫妙高臺上一迴首
看¶盡世途風浪中¶
　　　蘇州¶
子胥死後巳無臣中國由來漸屬秦天下固知多美婦
五¶湖元自有高人¶
　　題所畫梅竹贈石民瞻¶
故人贈我江南句飛盡梅花我未歸欲寄相思無别語
一¶枝寒玉澹春暉(伯機有詩見寄云寄聲霅上/佳公子飛盡¶梅花不見君)<md:KR4d0445_SBCK_005-17b>¶
<pb:KR4d0445_WYG_005-26b>
江南翠竹動成林誰折寒枝寄賞音說與雙清堂上客
蕭¶然應見此君心¶
　　題所畫梅竹幽蘭水仙贈鶴臯¶
千樹瑶芳壓水湄西湖風月鬢成絲江南春色今何似
賴¶有高人把一枝¶
蕭蕭葉帶雨聲寒裊裊枝揺月影殘欲引九苞威鳳宿
晴¶窗試寫翠琅玕¶
百草千花日夜新此君林下始知春雖無令色如嬌女
<pb:KR4d0445_WYG_005-27a>
自¶有幽香似徳人¶
翠袖盈盈不受扶天風縹緲降麻姑便應從此東吳去
幾¶見蓬萊弱水枯¶
　　和黄景杜雪中即事<md:KR4d0445_SBCK_005-18a>¶燕雪常飛十月前敝裘破帽過年年擁爐自笑何為者
欲¶買濁醪無一錢¶
雪寒凄切透書帷極目南雲入望低欲報平安無過鴈
忽¶驚殘夢有鳴雞
<pb:KR4d0445_WYG_005-27b>
君説江南苦未歸香橙新酒蟹螯肥何當與子扁舟去
共¶挽清溪浣客衣¶
客裏相從意最親高歌快飲見天真明年去學潘懐縣
滿¶縣栽花做好春¶
當年臨水照春衫浮玉山前水似藍歸計未成羇思惡
為¶君飛夢到城南¶
　　送黄景杜¶
天下無雙黄印曹割雞聊復試牛力梅花香裏聽衙罷
<pb:KR4d0445_WYG_005-28a>
明<md:KR4d0445_SBCK_005-18b>¶月泉邊飲濁醪¶
　　偶成絶句二首奉懐宋齊彥學士田師孟省郎¶
道山仙府舊曾居墮在塵埃意不舒囘首故人天上住
如¶何不寄半行書¶
乍可望塵迎使者何堪據案箠疲民濟南雖有如澠酒
準¶擬愁中過一春¶
　　東城¶
野店桃花紅粉姿陌頭楊柳緑烟絲不因送客東城去
<pb:KR4d0445_WYG_005-28b>
過¶却春光總不知¶
　　湖上暮歸¶
春隂柳絮不能飛雨足蒲芽緑更肥政恐前呵驚白鷺
獨¶騎款段遶湖歸<md:KR4d0445_SBCK_005-19a>¶明時官府初無事下走非才自覺忙奔走塵埃竟何補
故¶園松菊久應荒¶
　　春日漫興¶
春事悤悤轉眼過滿城流水緑隂多西園縱有紅千葉
<pb:KR4d0445_WYG_005-29a>
塵¶土埋頭奈爾何¶
　　題朱鋭雪景¶
塵埃困人恒作惡開卷驚看雪滿樓安得眼前有此屋
仍¶呼陶謝與同遊¶
　　即事三絶¶
湘簾疎織浪紋稀白苧新裁暑氣微庭院日長賓客退
遶¶池芳草燕交飛¶
古墨輕磨滿几香研池新浴粲生光北窗時有凉風至
<pb:KR4d0445_WYG_005-29b>
閒<md:KR4d0445_SBCK_005-19b>¶寫黄庭一兩章¶
遶屋扶疎竹樹清飛飛燕雀共生成貧家自笑無金彈
數¶樹枇杷總不生¶
　　又¶
草長前庭不用鋤自然生意滿吾廬何須直待生書帶
始¶信康成解著書¶
　　牧牛圖¶
楊柳青青黄鳥飛陂塘草緑水生肥一犂耕罷朝來雨
<pb:KR4d0445_WYG_005-30a>
却¶背斜陽自在歸¶
　　題孫登長嘯圖¶
在澗幽人樂考槃南山白石夜漫漫空林無風夜籟寂
長¶嘯一聲山月寒<md:KR4d0445_SBCK_005-20a>¶　　題山水卷¶
霜後疎林葉盡乾雨餘流水玉聲寒世間多少閒庭榭
要¶向溪山好處安¶
　　詠史
<pb:KR4d0445_WYG_005-30b>
酒酣斫劒氣如雲屠狗吹簫盡策勲漢室功臣誰第一
黄¶金合鑄紀將軍¶
　　題羣仙壁¶
羣仙來會蕊珠宮花滿瓊山翠滿空環珮珊珊五雲際
半¶天鸞鶴舞春風¶
　　宫中口號¶
日照黄金寳殿開雕闌玉砌擁層臺一時侍衛囘身立¶
天步將臨玉斧來<md:KR4d0445_SBCK_005-20b>¶
<pb:KR4d0445_WYG_005-31a>
殿西小殿號嘉禧¶玉座中央靜不移讀罷經書香一炷
太平¶天子政無為¶
　　自警¶
齒豁頭童六十三一生事事總堪慚惟餘筆研情猶在
㽞¶與人間作笑談¶
　　劉時濟歸來堂¶
出處由來各有宜他人何與强吟詩千年只有陶彭澤
解¶印歸來更不疑
<pb:KR4d0445_WYG_005-31b>
　　宿五華山懐徳清别業¶
一夜松濤枕上鳴五華山館夢頻驚何當歸去芝亭上
坐¶聽髥翁韻玉笙<md:KR4d0445_SBCK_005-21a>¶　　㽞題惠山¶
南朝古寺惠山前裹茗來尋第二泉貪戀¶君恩當北去
野花啼鳥漫㽞連¶
　　徐敏父龍虎山仙巖聞雞鳴寄𤣥卿¶
天雞三呌白雲中知有仙家住半空塵土恍然驚夢覺
<pb:KR4d0445_WYG_005-32a>
碧¶桃花落自春風¶
泛泛輕舟泝碧溪蒼崖萬仞有鳴雞可惜吾儂不同徃
便¶當著屐上丹梯¶
　　題苕溪絶句¶
自有天地有此溪泓渟百折淨無泥我居溪上塵不到
只¶疑家在青玻瓈¶
　　題四畫<md:KR4d0445_SBCK_005-21b>¶　　　桃源
<pb:KR4d0445_WYG_005-32b>
桃源一去絶埃塵無復漁郎再問津想得畊田并鑿井
依¶然淳朴太平民¶
　　　淵明¶
淵明為令本非情解印歸來去就輕稚子迎門松菊在
半¶壺濁酒慰平生¶
　　　四皓¶
白髪商巖四老翁紫芝歌罷聽松聲半生不與人間事
亦¶墮㽞侯計術中
<pb:KR4d0445_WYG_005-33a>
　　　赤壁¶
周郎赤壁走曹公萬里江流鬬兩雄蘇子賦成竒偉甚
長¶敎人想謫仙風<md:KR4d0445_SBCK_005-22a>¶　　偶得靈壁石筆格狀如俗所謂鑚雲螭虎者因成¶
　　絶句¶
𤣥螭穿透白雲層老眼平生見未曾開闢以來神物出
人¶間剞劂竟何能¶
　　題高彥敬畫二軸
<pb:KR4d0445_WYG_005-33b>
疎疎澹澹竹林間烟雨㝠濛見逺山記得西湖新霽後
與¶公攜杖聽潺湲¶
萬木紛然揺落後唯餘碧色見松林尚書雅有冰霜操
筆¶底時時見此心¶
　　偶成¶
竹林深處小亭開白鶴徐行啄紫苔羽扇不揺紗㡌側
晚¶凉青鳥忽飛來<md:KR4d0445_SBCK_005-22b>¶末利花開小玉蓮香風引謁洞中仙夢迴不記相逢語
<pb:KR4d0445_WYG_005-34a>
明¶月清圎在枕邊¶
　　即事¶
庭槐風靜緑隂多睡起茶餘日影過自笑老來無復夢
閒¶看行蟻上南柯¶
橘子花香滿四鄰緑隂如染淨無塵幽齋獨坐鳥聲樂
萬¶慮不干心地春¶
　　贈彭師立¶
學書工拙何足計名世不難傳後難當有深知書法者
<pb:KR4d0445_WYG_005-34b>
未¶容俗子議其間¶
古來名刻世可數餘者未精心不降欲使清風傳萬古
須¶如明月印千江<md:KR4d0445_SBCK_005-23a>¶　
　
　
　
　松雪齋集卷五
