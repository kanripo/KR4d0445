# -*- mode: mandoku-view; -*-
#+TITLE: 松雪齋文集
#+DATE: 2015-09-11 15:30:10.498998
#+PROPERTY: ID KR4d0445
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0309-006松雪齋文集-卷第六.
<pb:KR4d0445_SBCK_006-1a>¶
松雪齋文集卷苐六¶
　雜著¶
　　　樂原¶
樂夲乎律律始扵數正扵度度曷&KR0025;而正之曰以&KR0049;氣正¶
之何以知其然也古者有絫&KR0112;之法&KR0112;之為物也大小不¶
齊就耴其中者&KR0025;絫之而然横絫之而否是故不可以為¶
㝎法也必擇土中使善㦄者&KR0049;氣焉氣應則律正律正則¶
度正矣較之絫&KR0112;之為不亦善乎律之長短鄭氏之法不¶
可易也是其上下之𫠦以相生也𫠦以随時而變易也夫¶
音之清濁㝎扵管之長短凡其空圍則一而已矣非有大¶
小之異也先儒制律有大小之異者非愚之𫠦知也律不¶
可以徒律徒律不可以為樂必施之扵音而後樂生焉用¶
<pb:KR4d0445_SBCK_006-1b>¶
之而天地應&KR0017;神格人民和故曰移風易俗莫善扵樂世¶
衰道微流為賤工之事為士者益恥之豈特不以為已任¶
而已㢤然樂之𫠦以動天地感&KR0017;神移風易俗者不可豪¶
𨤲差也禮運曰五音六律十二管還相為宫謂律之各自¶
為宮而啇角徴羽&KR0025;之也仲冬之月律中黄鍾夫黄鍾為¶
宮則太簇為啇姑洗為角蕤賔為變徴林鍾為徴南呂為¶
羽應鍾為變宫此自然之理也還之扵律而七音𤰅矣被¶
之扵器而八音諧矣大呂而下亦猶是也今之樂以一清¶
混扵七音之中豈不&KR0861;乎黄鍾為衆律之祖宮聲為衆音¶
之君皆尊而無二者也惟其然也是以有清聲焉此聖人¶
作樂之妙用也還宮之法黄鍾之均無清聲謂黄鍾為宫¶
則啇角徴羽以漸而清自然順序不待用清聲也大吕為¶
<pb:KR4d0445_SBCK_006-2a>¶
宫則黄鍾為變宮還宫之法宮為濁變宮為清若乃大吕¶
均以黄鍾為變宮則是變宫友濁扵宫矣是上𨹧之漸也¶
而可乎扵是以黄鍾之清聲代之夫清聲者豈扵十二律¶
之外他有𫠦謂清聲者㢤黄鍾之為四寸二分寸之一是¶
黄鍾之清聲也豈惟黄鍾為然十有二律皆有之今也不¶
然四清之外無有也必欲&KR0167;古則當復八清八清不復而¶
欲還宫以作樂是啇角徴羽重扵宫而臣民事物上𨹧於¶
君也此大&KR0333;之道也¶
　　　琴原¶
琴也者上古之器也𫠦以謂上古之器者非謂其存上古¶
之制也存上古之聲也世衰道微禮壊樂崩而人不知之¶
耳琴絲音也非絲無以鳴然而絲有緩急聲有上下非竹¶
<pb:KR4d0445_SBCK_006-2b>¶
無以正之竹之為音一㝎而不易是以用之正緩急而定¶
上下也是故音十有二均調琴之法亦十有二而世俗一¶
之黄鍾之均一宮二啇三角四徴五羽六七比一二大吕¶
太簇如之夾鍾之均二宫三啇四角五徴一羽六七比一¶
二姑洗如之中吕之均三宮四啇五角一徴二羽六七比¶
一二蕤賔林鍾如之夷則之均四宮五啇一角二徴三羽¶
六七比一二南呂如之無射之均五宮一啇二角三徴四¶
羽六七比一二應鍾如之如之者非同之如其徽之應而¶
緩急不同也茍為不同則&KR0154;&KR0025;而正之曰以管正之也黄¶
鍾之均一弦為宫吹黄鍾之管以合一弦而後弦正自是¶
以降以大吕合大吕以太簇合太簇無不正矣夾鍾之均¶
二弦為宮合之無以異也中呂之均三弦為宮合之無以¶
<pb:KR4d0445_SBCK_006-3a>¶
異也夷則之均四弦為宮無射之均五弦為宫合之亦無¶
以異也此十有二均之大略也夫一弦為宮者至五弦而¶
止五弦而止者五音之外不可加也二弦為宫者一弦還¶
而為羽羽不可以濁也故以六弦代之三弦為宫者一二¶
還而為徴羽徴羽不可以濁也故以六七代之其正體不¶
出乎五弦也其𫠦以七弦者亦清聲還宫也至于四弦為¶
宫者則羽不&KR0085;矣不亦竆乎曰羽在三弦七徽之上以按¶
聲求之亦清聲也此琴之大略也¶
　　　五栁先生傳論¶
志功名者榮禄不&KR0085;以動其心重道義者功名不&KR0085;以易¶
其慮何則紆青懷金與荷鉏畎畒者殊途抗志青雲與徼¶
倖一時者異&KR0208;此伯夷𫠦以餓于首陽仲連𫠦以欲蹈東¶
<pb:KR4d0445_SBCK_006-3b>¶
海者也矧名教之樂加乎軒冕違已之病甚扵凍餒此重¶
彼輕有由然矣仲尼有言曰隱居以求其志行義以逹其¶
道吾聞其語未見其人嗟乎如先生近之矣¶
　　　夷齋&KR0003;¶
孟頫徃年仕亰師識田君潤之及来佐濟南田君長山東¶
㢘訪幕府&KR0025;㳺既乆出一卷示孟頫則踈齋盧公𫠦書潘¶
君記夷齋之文也夷齋者田君𫠦居室之名也天下之名¶
屋室者衆矣而君獨名之曰夷者𫠦以見君之心也夫夷¶
之為言平易坦夷之謂也老子曰大道甚夷是也田君自¶
少年仕御史府無傾險刻薄之&KR0059;其名齋曰夷不亦宜乎¶
夷與險對者也嘗試言夫險者則夷之義自見今夫天下¶
之險無踰扵水水之險則有吕梁灔澦若江若河以至于¶
<pb:KR4d0445_SBCK_006-4a>¶
海而水之險極矣然舟楫既具人力既盡則若&KR0130;平地其¶
&KR0137;至扵顛覆盖有𦍒不𦍒存焉耳若夫人心之險又非水¶
之能喻也談咲而戈矛生謀慮而機穽作不飲而醉不酖¶
而毒同則刎頸&KR1119;&KR0238;異則對面椘越及其至也以錙銖之¶
利豪𨤲之忿使人上下乖骨肉離險之禍可勝言㢤田君¶
無是也則其名齋曰夷不亦宜乎因田君之意推而為之¶
&KR0003;以頌田君之徳而警夫世之險者焉¶
　　　趙郡李氏世譜¶
李氏嬴姓帝顓頊之後大業生女華女華生皋陶字庭堅¶
為尭大理以刑法助教化㦄虞夏啇子孫守其官以官為¶
氏至紂之時理徴字徳靈以直道不容扵朝其妻陳契和¶
氏與子利貞避難伊侯之&KR0469;食木子淂全改理為李利貞¶
<pb:KR4d0445_SBCK_006-4b>¶
亦娶契和氏生昌祖為陳大夫五世孫碩受采地扵宗周¶
康王食苦碩孫乹字文果周上御史大夫娶益夀氏女嬰¶
敷生耳字聃一字伯陽柱下史掌三皇五帝之書耳自著¶
書名老子其言至深周道衰去西之流沙不知其𫠦終孫¶
宗字尊祖魏大夫世𫠦称叚干木即其人也孫兊相趙恵¶
文王恵文王有沙丘之難兊發兵救之微兊趙㡬不全自¶
兊始居趙郡為趙郡李氏之祖六世孫曇字貴逺入秦為¶
御史大夫塟柏人西四子崇辨昭璣崇字伯祐秦隴西守¶
是為隴西李氏之祖孫信字有成大將軍滅燕斬燕太子¶
丹始皇帝称之以為能孫廣漢前將軍匈奴號之為飛将¶
軍十六世孫暠西涼武昭王為唐始祖&KR0503;尊興聖皇帝此¶
其&KR0057;盛者也璣生牧相趙封武安君北破林胡拓地千餘¶
<pb:KR4d0445_SBCK_006-5a>¶
里西&KR0077;秦人之師始皇帝用頓弱之&KR0003;縦反間扵趙趙殺¶
牧秦滅趙牧弟齊居中山尚食&KR0101;髙祛為文帝言以為賢¶
將者也牧孫左車仕陳餘封廣武君漢大將韓信聞陳餘¶
不能用廣武君之策乃敢下兵井陘擊陳餘泜水上信已¶
破陳除購千金求廣武君師事之曽孫秉字世範漢穎川¶
大守徙頴川六世孫&KR0113;字伯㳺後漢太尉生膺字元禮司¶
隷校尉中常侍張譲弟翔為野王令無道殺孕婦畏膺弃¶
官歸京師匿譲舎合柱中膺率吏攻翔殺之生瓌瓉瑾曹¶
撡微時數&KR0025;瓉逰瓉以意厚之語子宣䓁曰孟徳英雄也¶
天下&KR0333;非孟徳不䏻㝎張孟卓𡊮夲&KR0004;雖與吾親舊皆不¶
&KR0085;依孟卓名超廣𨹧太守本初名紹冀州牧後諸子果賴¶
撡淂免扵難及撡破紹乃舉家還趙郡瑾四世孫楷字雄¶
<pb:KR4d0445_SBCK_006-5b>¶
萬晉司農丞治書侍御史避趙王倫之難北徙常山五子¶
輯晃芬勁叡叡字㓜黄髙平太守居巷東為東祖勁字少¶
黄治書侍御史與兄芬居巷西為西祖輯字護宗髙宻太¶
守自楷時徙平&KR0068;自平&KR0068;&KR0167;徙柏人子慎敦世甚微&KR0025;𠦑¶
晃還趙郡晃字仲黄鎮南府長史共&KR0091;南祖其别宗為江¶
夏遼東漢中三房子孫咸盛魏齊周隋之世多為大官至¶
唐位&KR0535;相者十七人曰㳺道曰藩曰固言曰日知曰敬玄¶
曰伸曰元素曰絳曰嶠曰珏曰懐逺曰吉甫曰徳&KR0073;曰泌¶
曰磎曰鄘曰安期蚤䏻以功名著扵世者泌與吉甫父子¶
泌字長源少年慕神仙不死之術隱華山天寳之&KR0333;肅宗¶
使人訪得之帝與俱出入軍中&KR0204;之曰衣黄者聖人衣白¶
者山人&KR0071;相代宗徳宗受命扵艱難之際使唐室再造危¶
<pb:KR4d0445_SBCK_006-6a>¶
而&KR0167;安大槩皆泌之功也𫠦與共事者乃李輔&KR0038;盧杞之¶
徒能以智自免故君子以泌比張子房吉甫之系出西祖¶
子隆字太&KR0212;後魏阜城令六世孫祖威唐倉部郎中生𢙣¶
行嘉州刺史孫栖筠為工部侍郎奏毀之&KR0010;益租二百萬¶
平盧行軍司馬許杲将潰&KR0816;渡江東欲為變拜栖筠浙西¶
觀察使杲懼而逃拜御史大夫元載竊&KR0038;柄横甚代宗𠋣¶
栖筠使圗之栖筠見帝牽制不時決憂憤而&KR0816;子吉甫字¶
弘憲自代宗時以姑息御藩鎮有終身不易地者吉甫相¶
&KR0010;中易三十六鎮劉闢反扵蜀李錡反扵吴用吉甫計辛¶
斬闢與錡每為憲宗言藩鎮不奉命則朝廷不尊伐叛之¶
謀當以時決李逢吉沮其功心甚恨之及呉元濟擅立則¶
自請至淮西招之不従必俘以為獻㑹暴疾卒吉甫長扵¶
<pb:KR4d0445_SBCK_006-6b>¶
政事𫠦推多賢士大夫盡其軄元和之治視貞觀開元盖¶
庶㡬焉生徳&KR0073;字文饒力學卓犖有大莭&KR0057;善著文徐州¶
王智興紿天子築壇度僧資&KR0038;家大福徳&KR0073;為御史中丞¶
言江淮間失男子六十萬人非小變詔止之徙劒南莭度¶
使建籌邊樓按南道山川與蠻相出入者圖之左西道山¶
川與&KR0269;蕃相出入者圗之右部落衆寡饋餉逺迩曲折咸¶
具名習邊事者與共計敵情偽盡知之請安㝎人為甲觧¶
州人為弓杭州人為弩器械必犀利率戸二百耴一人教¶
戰&KR0167;勿事緩則農急則兵分為十一軍號雄邊軍武宗立¶
召相徳&KR0073;唐自中葉數困扵西戎党項囬鶻&KR0269;蕃更相誅¶
&KR0333;邊徳&KR0073;以數應之使勢蹙不甝&KR2143;為大變是時兵屢勝¶
瀕河将盡惴不敢動武宗之治號為中興宗盛時系趙郡¶
<pb:KR4d0445_SBCK_006-7a>¶
而逹者昉字眀逺饒陽人周開封尹宋太祖時貶道州司¶
馬再貶延州别駕治生為終老計遣使召之乆而後至太¶
祖望見昉大喜曰趙普不妄薦人昉再相持重知大體嘗¶
舉王旦謂必為太平&KR0535;相後果如其言沆字太&KR0004;臨洺人¶
相真宗日耴四方水旱盗賊奏之王旦參知政事以為細¶
事不&KR0085;煩上聴沆曰人主少年當使知艱難不然血氣方¶
剛不留意聲色狗馬則土木甲兵禱祠之事興矣吾老不¶
及見君他日之憂也大中祥苻之際丁謂䓁以天書惑帝¶
治宫室費財鉅萬萬王旦欲諌則業已同之欲去則上遇¶
之厚不忍去大以為恨冦莱公薦丁謂沆不用準怒曰謂¶
才不&KR0085;用耶準言不&KR0085;聴耶沆曰謂不可使在人上準曰¶
謂可使在人下乎沆歎曰君必悔之謂相果逐莱公故世¶
<pb:KR4d0445_SBCK_006-7b>¶
称沆為聖相迪字&KR0167;古濮陽人舉進士苐一與王曾並相¶
扵&KR0038;家大計多𫠦匡正昉傳以為徳&KR0073;次子比部貟外郎¶
渾之後居饒陽五公里金末裔孫成避&KR0333;徙愽𨹧塟祖父¶
愽𨹧西北&KR0333;甚徙河南乆之&KR0167;還河北居瀛州之參户又¶
又為參戶人三子謙榮瑄謙字仲黙生信徳信生遜遯遷¶
遹徳生造逹適遐榮字茂之勤扵為生能斥其餘以與人¶
鄉里&KR0091;為長者生秀世英秀字子實有大才&KR0970;孤以善事¶
毋&KR0091;嗛口之食便體之衣有不須也未有須而後具焉者¶
毋亦甚安之遂不忍去其毋而仕教子弟嚴以身率之故¶
子弟䏻力學以自赴扵成人饒陽之緒㡬至是而&KR0167;生迪¶
字光道¶
大元吏部郎中有能名生&KR0483;通世英字仲傑生逖述逖漢¶
<pb:KR4d0445_SBCK_006-8a>¶
隂主簿生植述大子洗馬瑄生義居仁義生某居仁生道¶
道生髙麗吴興趙孟頫曰余官太史氏識光道為余言其¶
世家余乃為泝&KR0403;淂其世次如上而次叙之李氏之出趙¶
郡者傳二千餘年逹者不可勝數盖皋陶之烈也今光道¶
賢而能官祖父皆有積徳其後當益大云¶
　序¶
　　　書今古文集註序¶
詩書禮樂春秋皆經孔子刪㝎茟削後世尊之以為經以¶
其為天下之大經也秦火之後樂遂無&KR0167;存詩書禮春秋¶
由漢以来諸儒有意&KR0167;古殷勤收拾而作偽者出焉學者¶
不察尊偽為真俾得並行以售其欺書之古文是已嗟夫¶
書之為書二帝三王之道扵是乎在不𦍒而至扵亾扵不¶
<pb:KR4d0445_SBCK_006-8b>¶
𦍒之中𦍒而有存者忍使偽&KR0333;其間耶又𦍒而覺其偽忍¶
無述焉以眀之使天下後世常受其欺耶余故分今文古¶
文而爲之集註焉嗟夫可與知者道難與俗人言也余&KR0178;¶
是書之作知之者寡而不知者之衆也昔子雲作法言時¶
無知者曰後世有子雲必愛之矣庸詎知今之世無與我¶
同志者㢤¶
　　　印史序¶
余嘗觀近世士大夫圗書印章壹是以新竒相矜鼎&KR0212;壷¶
爵之制遷&KR0556;對偶之文水月木石花鳥之象盖不遺餘巧¶
也其異扵流俗以求合乎古者百無二三焉一日過程儀¶
父示余寳章集古二編則古印文也皆以印印紙可信不¶
誣因假以歸采其&KR0057;古雅者凡模得三百四十枚且&KR0113;其¶
<pb:KR4d0445_SBCK_006-9a>¶
考證之文集為印史漢魏而下典刑質朴之意可仿彿而¶
見之矣諗扵好古之士固應當扵其心使好竒者見之其¶
亦有改弦以求音易轍以由道者乎¶
　　　贈趙虞卿序¶
平陽趙虞卿&KR0025;其兄来吴興兄卒官虞卿因留不去蕭然¶
&KR0647;旅無一簞之儲飯豆茹虀衣&KR0260;垢弊䖏之無竆愁之色¶
人&KR0137;饋者亦欣然弗拒及遇人有不&KR0085;輒乞之無吝情觀¶
其人嗒然無𫠦為聴其言淵乎以道而其奕又通天下之¶
善奕者也人不知未嘗言人知之未嘗矜意其胸中有淂¶
故外物不&KR0085;以累之嗟夫人患無𫠦淂即有淂雖千金之¶
富駟馬之貴若将凂焉虞卿其肯以此易彼耶孔子曰志¶
扵道據扵徳依扵仁㳺扵藝若虞卿者𫠦謂㳺藝志道者¶
<pb:KR4d0445_SBCK_006-9b>¶
耶虞卿居呉興乆吾黨之士徃往與之㳺扵是相與賦詩¶
贈之而趙孟頫又為之序¶
　　　送呉㓜清南還序¶
士少而學之扵家盖亦欲出而用之扵&KR0038;使聖賢之澤沛¶
然及扵天下此學者之&KR0004;心然而徃徃淹留偃蹇甘心草¶
莱岩穴之間老死而不悔豈不畏天命而悲人竆㢤誠退¶
而省吾之𫠦學扵時為有用耶為無用耶可行耶不可行¶
耶則吾出䖏之計瞭然㝎扵胸中矣非苟為是栖栖也近¶
年以来¶
天子遣使者廵行江左捜求賢才與圗治功而侍御史程¶
公亦在行程公思觧¶
天子渴賢之心得臨川吴君澄與偕来吴君愽學多識經¶
<pb:KR4d0445_SBCK_006-10a>¶
明而行&KR0113;逹時而知務誠&KR0091;𫠦舉矣而余亦濫在舉中既¶
至亰師呉君翻然有歸志曰吾之學無用也迂而不可行¶
也賦淵眀之詩一章朱子之詩二章而歸呉君之心余之¶
心也以余之不才去吴君何啻百倍吴君且徃則余當何¶
如也吾郷有敖君善者吾師也曰錢選舜舉曰蕭和子中¶
曰張復亨剛父曰陳慤信仲曰姚式子敬曰陳康祖無&KR0483;¶
吾友也吾䖏吾郷&KR0025;數子者㳺放乎山水之間而樂乎名¶
教之中讀書彈琴&KR0085;以自娱安知造物者不吾舎也而吾¶
豈有用者㢤呉君行有日謂余曰吾将歸㳺江淛求子之¶
友余既書𫠦賦詩三章以贈行又列吾師友之姓名使吴¶
君因相見而道吾情至杭見戴表元率&KR0004;者鄞人也鄧文¶
原善之者蜀人也亦吾友也其亦以是𦤺吾意焉¶
<pb:KR4d0445_SBCK_006-10b>¶
　　　送&KR0466;徳庸赴淮東憲幕序¶
世𫠦謂丈夫者率盛氣大言驕岸倨肆常易一介之士至¶
一介之士當仁不譲&KR0108;然仗義與人爭是非不肯碌碌茍¶
止亦非世𫠦謂丈夫者𫠦能也&KR0466;君徳庸與余居同&KR0022;生¶
同年今年之春相遇都下握手言咲若有雅故盖適千里¶
者見似人而喜況余同邦同年者㢤然余𫠦以與&KR0466;君相¶
淂者又有出扵是余聞&KR0466;君徃年司獄建昌囚有寃皆爲¶
平反之與其上官抗略無少假借府史固不論甚者與察¶
司徃&KR0167;折難無詭随依阿聲&KR0466;君位甚卑無當路之援容¶
顔不能動人世𫠦謂丈夫者常易之安知&KR0466;君自䖏者不¶
卑也彼&KR0466;君𫠦恃者以吾之是&KR0077;彼之非而巳彼以其富¶
我以吾仁彼以其爵我以吾義豈虗言㢤今&KR0466;君入淮東¶
<pb:KR4d0445_SBCK_006-11a>¶
憲司幕府亦粗可以行其志矣夫數&KR0328;竭澤盛世不設深¶
文苛察亦君子不為也使吏不淂以賕賂行&KR0059;意不敢以¶
架漏欺公家則淮東之民實&KR0013;¶
聖上寛仁之澤抑豈獨余之望将使世𫠦謂丈夫者知一¶
介之士𫠦守如是是非可易者豈不偉與扵其行書此以¶
為贈&KR0466;君其&KR0137;有耴焉¶
　　苐一山人文集叙¶
宋以科舉耴士士之欲見用扵世者不得不繇科舉進故¶
父之詔子兄之教弟自㓜至長非程文不習凡以求合扵¶
有司而已宋之末年文體大壊治經者不以背扵經&KR0562;為¶
非而以立&KR0003;竒險為工作賦者不以破碎纎靡為異而以¶
綴緝新巧為得有司以是耴士以是應程文之變至此盡¶
<pb:KR4d0445_SBCK_006-11b>¶
矣狃扵科舉之習者則曰鉅公如歐蘇大儒如程朱皆以¶
是顯士舎此将焉學是不然歐蘇程朱其進以是矣其名¶
世傳後豈在是㢤王君壮猷自弱&KR0227;賦聲滿塲屋間耴郷¶
舉如拾芥非唯王君視功名唾手可淂一時之士亦孰不¶
以髙科期之尔来科舉既癈王君出其胸中之藴作為詩¶
文成數臣編暇日携以見過求余為之叙余讀一再過文¶
不茍作字不茍置意深而氣直㴠泳書易出入騷選宜可¶
以名世傳後而非一時科舉僥倖求合扵有司之作也非¶
自㧞扵流俗者能若是耶余既為是&KR0003;遂書以為王君文¶
集叙王君名方𠦑字壮猷其先自盱眙徙吴興故推其𫠦¶
自題其編曰苐一山人文集云¶
　　　陳子振詩序¶
<pb:KR4d0445_SBCK_006-12a>¶
予友鄧善之張仲實陳無&KR0483;皆英爽之士其言語文字&KR0085;¶
以雄一時予愛之重之一日而淂三子者之書皆曰吴中¶
陳子振佳士也&KR0057;長扵詩今將求叙引扵子予乆杜門聞¶
詩人之欵予也喜甚亟出肅陳君陳君䄂出其𫠦為詩文¶
曰牡逰集八卷余益喜亟耴讀數萹陳君誠&KR0014;詩獨未觧¶
𫠦謂壮逰名集者意陳君南適越北之燕趙東逰齊魯而¶
西赱秦晉凡天下名山大川如岱華太行江淮河海皆嘗¶
㦄覽其形𫝑而窺其祕奥故以是名之耶然讀之終萹其¶
𫠦至不過吴中數郡而巳陳君呉人也其逰不出扵呉而¶
名其集曰壮逰余甚惑焉思而不得其&KR0003;則以問諸陳君¶
陳君曰逰豈有逺近㢤顧壮懐何如耳至讀君自叙有曰¶
不好&KR0503;蹈前人法則嗟乎若是者雖余亦壮之而逰何必¶
<pb:KR4d0445_SBCK_006-12b>¶
廣㢤古之作序者皆序𫠦以作者之意故余因其名集而¶
為之序若夫詩文之羙&KR0026;者當自得之不待余言之賛也¶
贅而賛之余懼非作序之法也又集中有贈葉文炳詩云¶
墨妙當今亞子昻余不識葉假令葉善書當&KR0503;配古人余¶
書何&KR0085;重扵世而云然㢤余甚愧焉請陳君為刪之¶
　　　薛昻夫詩集叙¶
嗟夫吾觀昻夫之詩信乎學問之可以變化氣質也昻夫¶
西戎貴種服旃裘食湩酪居逐水草馳騁獵射飽肉勇決¶
其風俗固然也而昻夫乃事茟硯讀書屬文學為儒生彂¶
而為詩樂府皆激越慷慨流麗閑婉&KR0137;累世為儒者有𫠦¶
不及斯亦竒矣盖昻夫嘗執弟子禮扵湏溪先生之門其¶
有得扵湏谿者當不止扵是而余𫠦見者詞章耳夫詞章¶
<pb:KR4d0445_SBCK_006-13a>¶
之扵世不為無𫠦益今之詩猶古之詩也茍為無&KR0024;則聖¶
人何耴焉繇是可以觀民風可以觀世道可以知人可以¶
多識草木鳥獸之名其愽如此嗟乎吾讀昻夫之詩知問¶
學之變化氣質為不誣矣他日昻夫為學日深徳日進道¶
義之味淵乎見扵詞章之間則余愛之敬之又豈止扵是¶
㢤¶
　　　左丞郝公注唐詩鼓吹序¶
鼓吹者何軍樂也選唐詩而以是名之者何譬之扵樂其¶
猶鼓吹乎遺山之意則深矣中書左丞郝公當遺山先生¶
無恙時嘗學扵其門其親得扵&KR0204;授者盖非止扵詩而巳¶
公以經濟之才坐廟堂以韋布之學研文字出其愽洽之¶
餘探隱彂奥人為之傳句為之釋&KR0137;意在言外&KR0137;事出異¶
<pb:KR4d0445_SBCK_006-13b>¶
書公悉耴而附見之使誦其詩者知其人識其事物者逹¶
其義覽其詞者見其&KR0204;歸然後唐人之精神情性始無𫠦¶
隱遁焉嗟夫唐人之扵詩羙矣非遺山不能盡去耴之工¶
遺山之意深矣非公不能彂比興之藴世之學詩者於是¶
而紬之繹之厭之飫之則其爲詩将見隱如宫啇鏗如金¶
石進而爲詩中之韶濩矣此政公恵後學之心而亦遺山¶
裒集是編之&KR0004;意也耶公命爲序不敢辭謹序其大意云¶
　　皇朝字語觀瀾綱目序¶
余嘗讀北史見當時臣族貴種皆以工譯語相髙其間雖¶
時見一二語恨無文字相傳不知作如何云云也盖譯語¶
皆有聲而無文雖欲傳其可得乎¶
聖朝混一區宇乃始造爲一代之書以文&KR0009;聲以聲成字¶
<pb:KR4d0445_SBCK_006-14a>¶
于以道達譯語無𫠦不通盖前代之𫠦未有也古婺王伯¶
逹深觧其義編集是書曲盡微妙其亦善言語之良師也¶
古人有言塗無逺而不弥理無微而不綸余扵是書亦云¶
　　　送田師孟知河中府序¶
予讀漢史至循吏傳觀古循吏之𫠦為政事教化之𫠦感¶
召能使蝗不入境虎度河去民至&KR0091;之為父母嗟乎何以¶
得此扵民㢤三代而上未置郡縣循吏之名未立繇漢以¶
来士大夫之賢者苟不淂一郡一邑而為守令政事不見¶
扵世徳澤不及扵民何由列扵史官使循良之名愈乆而¶
常存也予友田侯師孟以儒家子弱冠而仕于朝且三十¶
年若銓選財用刑名凡&KR0038;家急務莫不周知而練達而又¶
未嘗一日廢書故扵經史百家悉能深知其義而不同扵¶
<pb:KR4d0445_SBCK_006-14b>¶
流俗朝家循序而遷得知河中府&KR0137;謂如侯者當位之扵¶
朝出其𫠦學上為¶
朝廷羽儀展其𫠦長亦&KR0085;以禆&KR0024;扵眀時予謂不然以師¶
孟之才且賢得一城而守之宣布¶
聖天子徳澤下及扵百姓將古循吏&KR0167;見扵今日矣河中¶
古蒲阪舜𫠦都也有虞氏之遺風存焉民淳而事蕳亦師¶
孟之𫠦樂也一旦¶
聖天子擢天下之治最者而大用之必自河中始扵其行¶
群公賦詩贈之而孟頫為之序侯名衍師孟其字云¶
　　　劉孟質文集序¶
文者𫠦以眀理也自六經以来何莫不然其正者自正竒¶
者自竒皆随其𫠦彂而合扵理非故為是平易險恠之别¶
<pb:KR4d0445_SBCK_006-15a>¶
也後世作文者不是之思始誇詡以爲富剽疾以爲快談¶
詭以爲戯刻畫以爲工而扵理始逺矣故嘗謂學爲文者¶
皆當以六經爲師捨六經無師矣江右劉君某年甚盛氣¶
甚充作爲詩文數百萹其鋒殆不可當然竊患刘君之才¶
過多若有不必作而作者夫六經之爲文也一經之中一¶
章不可少一句一字不可&KR0692;盖其謹嚴如此故立千萬年¶
爲世之經也余老病癈學刘君不以余爲不肖一再下問¶
不敢不以誠告劉君以余言爲然耶則一以經爲法一以¶
理爲夲必不可不作者勿使無可不作者勿使剰如此他¶
日當&KR0503;配古人豈止劘屈賈之壘短曹劉之墻而已㢤¶
　　　南山樵吟序¶
南山樵吟者呉君仲仁𫠦爲詩也詩在天地間視他文最¶
<pb:KR4d0445_SBCK_006-15b>¶
為難工盖今之詩雖非古之詩而六義則不能盡癈由是¶
推之則今之詩猶古之詩也夫鳥獸草木皆𫠦&KR0009;興風雲¶
月露非止扵詠物又況由古及今各自各家&KR0137;以清&KR0831;称¶
&KR0137;以雄深著&KR0137;尚古恠&KR0137;貴麗宻&KR0137;㫪容乎大萹&KR0137;收斂¶
扵短韻不可悉舉而人之好𢙣不同欲以一人之為求合¶
扵衆豈不誠難工㢤必淂其才扵天又充其學扵已然後¶
能盡其道耳呉君年盛資敏不以家事癈學故其為詩清¶
新華婉有唐人之餘風此予𫠦以深嗟累歎愛之不能已¶
也山谷道人有言曰夲之以&KR0038;風雅頌深之以離騷九歌¶
此作詩之良法予既序樵吟&KR0167;告之以是者𫠦以起呉君¶
也吴君名壽民仲仁其字南山其自號云¶
　　　古今㦄代啓䝉序¶
<pb:KR4d0445_SBCK_006-16a>¶
金𨹧王君元鼎耴自三皇五帝以来事跡編為四言又韻¶
其語欲以教童䝉使之誦習俾知古今携以見示求為叙¶
引余聞古者八&KR0010;入小學十&KR0010;學書計&KR0970;儀十有三年學¶
樂誦詩二十而&KR0227;始學禮自是以徃博學不教未嘗以知¶
古今責童子也後世欲子弟早成應對之間便以不知古¶
今為耻故為師者亦必以是求合扵學者之父兄盖自唐¶
李瀚巳有䝉求矣若䝉求之類以十数皆不行扵世獨䝉¶
求尚有誦習者良由䝉求語意眀白易誦故耶然皆不若¶
王君𫠦編為包括古今該𤰅治&KR0333;不悖扵先儒之論議扵¶
小學不為無&KR0024;然余疾讀一過猶以事跡之緐有非童子¶
𫠦能悉者雖成人亦可讀之以為㦄代史記之目也若王¶
君之用心不既勤矣乎敬題其卷首而歸之¶
<pb:KR4d0445_SBCK_006-16b>¶
　　　玄武啓聖記序¶
易曰天一生水地六成之夫一者數之始也水者萬物成¶
形之始也生數竒成數偶扵位為北北者背也北方象人¶
背故北極出地最髙又北之為文&KR0025;人相背陽至冬至而¶
止又自冬至而&KR0167;生扵卦為坎水之為文象形為坎卦東¶
西分流扵乾坤之四徳為貞貞者正而固也二義太玄擬¶
易扵貞曰罔𡨕亦二義在天斗牛女虗危室壁七宿列於¶
北方成形為玄武玄武者龜蛇也青龍白虎朱雀皆一物¶
而玄武獨二物不謂之龜蛇而謂之玄武玄之為色赤而¶
黒龜蛇則然有鱗甲武之象也玄武之神始降宋真宗時¶
為祠徧天下¶
大元之興實始扵北方北方之氣将王故北方之神先降¶
<pb:KR4d0445_SBCK_006-17a>¶
事為之兆天既告之矣武當山在西南方巍然髙真大玄¶
武神依焉黒衣被髮仗劒而踐龜蛇人徃徃見之至今常¶
然五龍觀主張君洞淵䔍扵信道強立不撓¶
皇太后聞而召之㑹亰師大旱自去年九月不雨至于四¶
月¶
天子以為憂¶
皇太后使人持香&KR0025;張君禱焉先雨張君為之日時巳而¶
果然大雨累數日乃止逺近皆霑&KR0085;¶
皇太后厚賜之盡分其徒不以一錢私已其行若是真𫠦¶
謂絶無而僅有者㢤是宜神之相之也張君持𫠦刋啓聖¶
記徼余為叙余為誦𫠦聞而書之¶
　　　清權齋内藁序¶
<pb:KR4d0445_SBCK_006-17b>¶
清權子䖏山林而不忘扵世故混人事而不累扵塵俗一¶
草&KR0227;一布衣逍遥天地之間傲睨景物之表歌聲琅然若¶
出金石古𫠦謂碨磈列缺魁詭譎恠之士吾何𦍒聞其言¶
讀其書耶古之能言者去之千載&KR0137;數百年皆不淂而見¶
之𫠦賴而傳者書也然則余雖未得與清權子談固已因¶
其書知其人矣亦有因余言而淂清權之心者乎子名石¶
翁姓黄氏清權其自號云¶
　　　葉氏經疑序¶
大凡讀書不能無疑讀書而無𫠦疑是盖扵心無𫠦淂故¶
也無𫠦得則無𫠦思不思矣何疑之有此讀書之大患也¶
善讀書者必極其心思一字不通弗舎之而求一句一句¶
不通弗舎之而求一章一章不通弗舎之而求一萹夫如¶
<pb:KR4d0445_SBCK_006-18a>¶
是則思之深思之深則必有疑囙其疑而極其心思則其¶
有得也凡書皆然經為甚何者六經其来㝡古傳之乆而¶
訛&KR0861;生焉以今人而臆度古人吾見其不能矣則夫疑之¶
多也何恠通川葉君白首扵六經凡有疑皆萃而為一編¶
其疑之淺深固未易遽釋而其𫠦以疑者有以見葉君之¶
用心扵經書而非泛泛口耳之學𫠦可同年而語矣葉君¶
以㒒嘗&KR0025;事扵斯不逺千里来求叙引故叙其𫠦以疑者¶
覽者其詳諸¶
　　　&KR0692;里譜系序¶
魯&KR0038;孔君文昇以書抵㒒示以&KR0692;里譜系求㒒為之序且¶
自叙其世家曰文昇之十二世祖諱檜唐同光間避&KR0333;自¶
&KR0692;里来居温州之平陽檜生奕奕生源源生實實生麗水¶
<pb:KR4d0445_SBCK_006-18b>¶
縣丞㑹㑹生平平生達達生公志公志生䖏州司户參軍¶
師古師古生炳炳生貴敬貴敬生潼孫是爲文昇皇考始¶
家于杭宋徳祐末職教建康當是時大兵渡江道梗不可¶
南因又家焉至元廿八年以官事赴大都道卒臨清文昇¶
忍死扶柩歸塟建康而諸孤長者方十&KR0010;小者未離乳抱¶
家貧累衆不能&KR0167;歸温州既又娶于溧陽携諸孤就外氏¶
以居遂爲溧陽人矣竊懼乆而&KR0111;其𫠦自来故切切然以¶
譜系爲急㒒嘗謂人之得姓始皆一也至其末流餘裔徃¶
徃不知其𫠦&KR0025;来者㦄年之多遷徙之不常而文獻之不¶
&KR0085;徴也今孔君自曲阜而温自温而建康自建康而溧陽¶
凡三徙矣其視温之族已若温之視曲阜矣數世之後愈¶
逺而愈踈譜系之作其可緩乎子曰夏禮吾能言之杞不¶
<pb:KR4d0445_SBCK_006-19a>¶
&KR0085;徴也殷禮吾能言之宋不&KR0085;徴也文獻不&KR0085;故也孔君¶
清&KR0113;好學故能&KR0071;紹先志纉述家譜使後世子孫知夲支¶
之傳愈乆而不&KR0111;夫禮者𫠦以教民不忘其𫠦由生也君¶
子謂孔君扵是乎知禮謹按自先聖至平陽府君凡四十¶
二世至文昇凡五十四世継自今子子孫孫&KR0113;先世之志¶
勤勤以譜系為事雖百世可知也厯年雖多遷徙雖不常¶
尚何乆而&KR0111;之之懼乎君字退之今為浙西㢘訪&KR0122;云¶
　　　髙惟正吴山紀實詩序¶
吴僧亢拙與余逰三十年一日自吴過余持臨卭髙文度¶
字惟正𫠦為詩見示且曰吾郷有丁景仁自少小學扵髙¶
惟正惟正既𣳚景仁哀其師之無成而至扵&KR0816;也求其遺¶
藁得詩百萹刋諸木使行于世余聞而嘉之自師弟子之¶
<pb:KR4d0445_SBCK_006-19b>¶
道癈世之學者其始未嘗無師及其稍有𫠦立即以師為¶
諱盖不止扵師死而遂倍之也而況髙君之竆其生也無¶
以為資其死也不以夀而又無子孫以継其後景仁拳拳¶
不&KR0111;其私㳤之意必欲使其名因是編以不朽忠厚之至¶
也推是以徃則其扵人倫之間&KR0025;可知已故余深嘉之而¶
為之序若夫髙君之詩清雋竒雅吾友龔子敬言之詳矣¶
余&KR0167;何言㢤景仁名應榮濟陽人今居吴云¶
松雪齋文集卷苐六¶
