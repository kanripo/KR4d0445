# -*- mode: mandoku-view -*-
#+TITLE: 松雪齋集
#+DATE: 2015-09-23 10:25:52
#+PROPERTY: LASTPB  <md:KR4d0445_SBCK_005-1a>
#+PROPERTY: JUAN 6

¶
<md:KR4d0445_SBCK_006-1a>¶
<pb:KR4d0445_WYG_006-1a>
欽定四庫全書
　松雪齋集巻六¶
　　　　　　　　　　　　元　趙孟頫　撰
　雜著¶
　　樂原¶
樂本乎律律始於數正於度度曷從而正之曰以候氣
正¶之何以知其然也古者有絫黍之法黍之為物也大
小不¶齊就取其中者從絫之而然横絫之而否是故不
<pb:KR4d0445_WYG_006-1b>
可以為¶定法也必擇土中使善厯者候氣焉氣應則律
正律正則¶度正矣較之絫黍之為不亦善乎律之長短
鄭氏之法不¶可易也是其上下之所以相生也所以隨
時而變易也夫¶音之清濁定於管之長短凡其空圍則
一而巳矣非有大¶小之異也先儒制律有大小之異者
非愚之所知也律不¶可以徒律徒律不可以為樂必施
之於音而後樂生焉用<md:KR4d0445_SBCK_006-1b>¶之而天地應鬼神格人民和故
曰移風易俗莫善於樂世¶衰道㣲流為賤工之事為士
<pb:KR4d0445_WYG_006-2a>
者益恥之豈特不以為巳任¶而巳哉然樂之所以動天
地感鬼神移風易俗者不可毫¶釐差也禮運曰五音六
律十二管還相為宮謂律之各自¶為宮而商角徴羽從
之也仲冬之月律中黄鍾夫黄鍾為¶宮則太蔟為商姑
洗為角㽔賓為變徴林鍾為徴南呂為¶羽應鍾為變宮
此自然之理也還之於律而七音備矣被¶之於器而八
音諧矣大呂而下亦猶是也今之樂以四清¶混於七音
之中豈不謬乎黄鍾為衆律之祖宮聲為衆音¶之君皆
<pb:KR4d0445_WYG_006-2b>
尊而無二者也惟其然也是以有清聲焉此聖人¶作樂
之妙用也還宮之法黄鍾之均無清聲謂黄鍾為宮¶則
商角徴羽以漸而清自然順序不待用清聲也大吕為<md:KR4d0445_SBCK_006-2a>¶宮則黄鍾為變宮還宮之法宮為濁變宮為清若乃大
呂¶均以黄鍾為變宮則是變宮反濁於宮矣是上陵之
漸也¶而可乎於是以黄鍾之清聲代之夫清聲者豈於
十二律¶之外他有所謂清聲者哉黄鍾之為四寸二分
寸之一是¶黄鍾之清聲也豈惟黄鍾為然十有二律皆
<pb:KR4d0445_WYG_006-3a>
有之今也不¶然四清之外無有也必欲復古則當復八
清八清不復而¶欲還宮以作樂是商角徵羽重於宮而
臣民事物上陵於¶君也此大亂之道也¶
　　琴原¶
琴也者上古之器也所以謂上古之器者非謂其存上
古¶之制也存上古之聲也世衰道微禮壊樂崩而人不
知之¶耳琴絲音也非絲無以鳴然而絲有緩急聲有上
下非竹<md:KR4d0445_SBCK_006-2b>¶無以正之竹之為音一定而不易是以用之正
<pb:KR4d0445_WYG_006-3b>
緩急而定¶上下也是故音十有二均調琴之法亦十有
二而世俗一¶之黄鍾之均一宮二商三角四徵五羽六
七比一二大呂¶太蔟如之夾鍾之均二宮三商四角五
徴一羽六七比一¶二姑洗如之中呂之均三宮四商五
角一徵二羽六七比¶一二㽔賓林鍾如之夷則之均四
宮五商一角二徵三羽¶六七比一二南呂如之無射之
均五宮一商二角三徵四¶羽六七比一二應鍾如之如
之者非同之如其徽之應而¶緩急不同也苟為不同則
<pb:KR4d0445_WYG_006-4a>
曷從而正之曰以管正之也黄¶鍾之均一絃為宮吹黄
鍾之管以合一絃而後絃正自是¶以降以大呂合大呂
以太蔟合太蔟無不正矣夾鍾之均¶十絃為宫合之無
以異也中呂之均三絃為宮合之無以<md:KR4d0445_SBCK_006-3a>¶異也夷則之均
四絃為宮無射之均五絃為宮合之亦無¶以異也此十
有二均之大略也夫一絃為宮者至五絃而¶止五絃而
止者五音之外不可加也二絃為宮者一絃還¶而為羽
羽不可以濁也故以六絃代之三絃為宮者一二¶還而
<pb:KR4d0445_WYG_006-4b>
為徵羽徵羽不可以濁也故以六七代之其正體不¶出
乎五絃也其所以七絃者亦清聲還宮也至於四絃為¶
宮者則羽不足矣不亦窮乎曰羽在三絃七徽之上以
按¶聲求之亦清聲也此琴之大略也¶
　　五柳先生傳論¶
志功名者榮禄不足以動其心重道義者功名不足以
易¶其慮何者紆青懐金與荷鉏畎畝者殊途抗志青雲
與徼¶倖一時者異趣此伯夷所以餓於首陽仲連所以
<pb:KR4d0445_WYG_006-5a>
欲蹈東<md:KR4d0445_SBCK_006-3b>¶海者也矧名敎之樂加乎軒冕違巳之病甚於
凍餒此重¶彼輕有由然矣仲尼有言曰隱居以求其志
行義以達其¶道吾聞其語未見其人嗟乎如先生近之
矣¶
　　夷齋說¶
孟頫徃年仕京師識田君潤之及來佐濟南田君長山
東¶廉訪幕府從遊既久出一巻示孟頫則疎齋盧公所
書潘¶君記夷齋之文也夷齋者田君所居室之名也天
<pb:KR4d0445_WYG_006-5b>
下之名¶居室者衆矣而君獨名之曰夷者所以見君之
心也夫夷¶之為言平易坦夷之謂也老子曰大道甚夷
是也田君自¶少年仕御史府無傾儉刻薄之私其名齋
曰夷不亦宜乎¶夷與險對者也嘗試言夫險者則夷之
義自見今夫天下¶之險無踰於水水之險則有呂梁灩
澦若江若河以至於<md:KR4d0445_SBCK_006-4a>¶海而水之險極矣然舟楫既具人
力既盡則若履平地其¶或至於顛覆蓋有幸不幸存焉
耳若夫人心之險又非水¶之能喻也談笑而戈矛生謀
<pb:KR4d0445_WYG_006-6a>
慮而機穽作不飲而醉不酖¶而毒同則刎頸膠漆異則
對面楚越及其至也以錙銖之¶利毫釐之忿使人上下
乖骨肉離險之禍可勝言哉田君¶無是也則其名齋曰
夷不亦宜乎因田君之意推而為之¶說以頌田君之徳
而警夫世之險者焉¶
　　趙郡李氏世譜¶
李氏嬴姓帝顓頊之後大業生女華女華生臯陶字庭
堅¶為堯大理以刑法助敎化歴虞夏商子孫守其官以
<pb:KR4d0445_WYG_006-6b>
官為¶氏至紂之時理徵字徳靈以直道不容於朝其妻
陳契和¶氏與子利貞避難伊侯之墟食木子得全改理
為李利貞<md:KR4d0445_SBCK_006-4b>¶亦娶契和氏生昌祖為陳大夫五世孫碩受
采地於宗周¶康王食苦碩孫乾字文果周上御史大夫
娶益壽氏女嬰¶敷生耳字耼一字伯陽柱下史掌三皇
五帝之書耳自著¶書名老子其言至深周道衰去西之
流沙不知其所終孫¶宗字尊祖魏大夫世所稱段干木
即其人也孫兊相趙惠¶文王惠文王有沙丘之難兊發
<pb:KR4d0445_WYG_006-7a>
兵救之微兊趙幾不全自¶兊始居趙郡為趙郡李氏之
祖六世孫曇字貴逺入秦為¶御史大夫葬柏人西四子
崇辨昭璣崇字伯祐秦隴西守¶是為隴西李氏之祖孫
信字有成大將軍滅燕斬燕太子¶丹始皇帝稱之以為
能孫廣漢前將軍匈奴號之為飛將¶軍十六世孫暠西
涼武昭王為唐始祖追尊興聖皇帝此¶其尤盛者也璣
生牧相趙封武安君北破林胡拓地千餘<md:KR4d0445_SBCK_006-5a>¶里西却秦人
之師始皇帝用頓弱之說縱反間於趙趙殺¶牧秦滅趙
<pb:KR4d0445_WYG_006-7b>
牧弟齊居中山尚食監高祛為文帝言以為賢¶將者也
牧孫左車仕陳餘封廣武君漢大將韓信聞陳餘¶不能
用廣武君之策乃敢下兵井陘擊陳餘泜水上信巳¶破
陳餘購千金求廣武君師事之曾孫秉字世範漢潁川¶
太守徙潁川六世孫脩字伯游後漢太尉生膺字元禮
司¶隸校尉中常侍張讓弟翔為野王令無道殺孕婦畏
膺棄¶官歸京師匿讓舍合柱中膺率吏攻翔殺之生瓌
瓉瑾曹¶操微時數從瓉遊瓉以意厚之語子宣等曰孟
<pb:KR4d0445_WYG_006-8a>
徳英雄也¶天下亂非孟徳不能定張孟卓袁本初雖與
吾親舊皆不¶足依孟卓名超廣陵太守本初名紹冀州
牧後諸子果賴¶操得免於難及操破紹乃舉家還趙郡
瑾四世孫楷字雄<md:KR4d0445_SBCK_006-5b>¶萬晉司農丞治書侍御史避趙王倫
之難北徙常山五子¶輯晃芬勁叡叡字幼黄高平太守
居巷東為東祖勁字少¶黄治書侍御史與兄芬居巷西
為西祖輯字䕶宗高宻太¶守自楷時徙平棘自平棘復
徙柏人子慎敦世甚微從叔¶晃還趙郡晃字仲黄鎮南
<pb:KR4d0445_WYG_006-8b>
府長史共稱南祖其别宗為江¶夏遼東漢中三房子孫
咸盛魏齊周隋之世多為大官至¶唐位宰相者十七人
曰游道曰藩曰固言曰日知曰敬𤣥¶曰伸曰元素曰絳
曰嶠曰珏曰懐逺曰吉甫曰徳裕曰泌¶曰磎曰&KR0352;曰安
期蚤能以功名著於世者泌與吉甫父子¶泌字長源少
年慕神仙不死之術隱華山天寳之亂肅宗¶使人訪得
之帝與俱出入軍中指之曰衣黄者聖人衣白¶者山人
繼相代宗徳宗受命於艱難之際使唐室再造危<md:KR4d0445_SBCK_006-6a>¶而復
<pb:KR4d0445_WYG_006-9a>
安大槩皆泌之功也所與共事者乃李輔國盧杞之¶徒
能以智自免故君子以泌比張子房吉甫之系出西祖¶
子隆字太彞後魏阜城令六世孫祖威唐倉部郎中生
思¶行嘉州刺史孫栖筠為工部侍郎闗中舊仰鄭白二
渠溉田而豪戚壅上游取磑利且百所奪農用十七栖
筠奏毁之歳益租二百萬¶平盧行軍司馬許杲將潰卒
渡江東欲為變拜栖筠浙西¶觀察使杲懼而逃拜御史
大夫元載竊國柄横甚代宗倚¶栖筠使圖之栖筠見帝
<pb:KR4d0445_WYG_006-9b>
牽制不時決憂憤而卒子吉甫字¶𢎞憲自代宗時以姑
息御藩鎮有終身不易地者吉甫相¶歳中易三十六鎮
劉闢反於蜀李錡反於吳用吉甫計卒¶斬闢與錡每為
憲宗言藩鎮不奉命則朝廷不尊伐叛之¶謀當以時決
李逢吉沮其功心甚恨之及吳元濟擅立則¶自請至淮
西招之不從必俘以為獻會暴疾卒吉甫長於<md:KR4d0445_SBCK_006-6b>¶政事所
推多賢士大夫盡其職元和之治視貞觀開元蓋¶庻幾
焉生徳裕字文饒力學卓犖有大節尤善著文徐州¶王
<pb:KR4d0445_WYG_006-10a>
智興紿天子築壇度僧資國家大福徳裕為御史中丞¶
言江淮間失男子六十萬人非小變詔止之徙劒南節
度¶使建籌邊樓按南道山川與蠻相出入者圖之左西
道山¶川與吐蕃相出入者圖之右部落衆寡饋餉逺邇
曲折咸¶具召習邊事者與共計敵情偽盡知之請安定
人為甲解¶州人為弓杭州人為弩器械必犀利率戸二
百取一人敎¶戰復勿事緩則農急則兵分為十一軍號
雄邊軍武宗立¶召相徳裕唐自中葉數困於西戎党項
<pb:KR4d0445_WYG_006-10b>
囘鶻吐蕃更相誅¶亂邊徳裕以數應之使勢蹙不甝虓
為大變是時兵屢勝¶瀕河將盡惴不敢動武宗之治號
為中興宋盛時系趙郡<md:KR4d0445_SBCK_006-7a>¶而達者昉字明逺饒陽人周開
封尹宋太祖時貶道州司¶馬再貶延州别駕治生為終
老計遣使召之久而後至太¶祖望見昉大喜曰趙普不
妄薦人昉再相持重知大體嘗¶舉王旦謂必為太平宰
相後果如其言沆字太初臨洺人¶相真宗日取四方水
旱盜賊奏之王旦參知政事以為細¶事不足煩上聽沆
<pb:KR4d0445_WYG_006-11a>
曰人主少年當使知艱難不然血氣方¶剛不畱意聲色
狗馬則土木甲兵禱祠之事興矣吾老不¶及見君他日
之憂也大中祥符之際丁謂等以天書惑帝¶治宫室費
財鉅萬萬王旦欲諌則業巳同之欲去則上遇¶之厚不
忍去大以為恨冦萊公薦丁謂沆不用準怒曰謂¶才不
足用耶準言不足聽耶沆曰謂不可使在人上準曰¶謂
可使在人下乎沆歎曰君必悔之謂相果逐萊公故世<md:KR4d0445_SBCK_006-7b>¶稱沆為聖相迪字復古濮陽人舉進士第一與王曾並
<pb:KR4d0445_WYG_006-11b>
相¶於國家大計多所匡正昉傳以為徳裕次子比部貟
外郎¶渾之後居饒陽五公里金末裔孫成避亂徙博陵
葬祖父¶博陵西北亂甚徙河南久之復還河北居瀛州
之參戸¶又為參戸人三子謙榮瑄謙字仲黙生信徳信
生遜遯遷¶遹徳生造達適遐榮字茂之勤於為生能斥
其餘以與人¶鄉里稱為長者生秀世英秀字子實有大
才幼孤以善事¶母稱嗛口之食便體之衣有不須也未
有須而後具焉者¶母亦甚安之遂不忍去其母而仕敎
<pb:KR4d0445_WYG_006-12a>
子弟嚴以身率之故¶子弟能力學以自赴於成人饒陽
之緒幾至是而復生迪¶字光道¶大元吏部郎中有能名
生逸通世英字仲傑生逖述逖漢<md:KR4d0445_SBCK_006-8a>¶隂主簿生植述太子
洗馬瑄生義居仁義生某居仁生道¶道生高麗吳興趙
孟頫曰余官太史氏識光道屬余序其¶世家余乃為泝
沿得其世次如上而次叙之李氏之出趙¶郡者傳二千
餘年達者不可勝數蓋臯陶之烈也今光道¶賢而能官
祖父皆有積徳其後當益大云
<pb:KR4d0445_WYG_006-12b>
　序¶
　　書今古文集注序¶
詩書禮樂春秋皆經孔子刪定筆削後世尊之以為經
以¶其為天下之大經也秦火之後樂遂無復存詩書禮
春秋¶由漢以來諸儒有意復古殷勤收拾而作偽者出
焉學者¶不察尊偽為真俾得並行以售其欺書之古文
是巳嗟夫¶書之為書二帝三王之道於是乎在不幸而
至於亡於不<md:KR4d0445_SBCK_006-8b>¶幸之中幸而有存者忍使偽亂其間耶又
<pb:KR4d0445_WYG_006-13a>
幸而覺其偽忍¶無述焉以明之使天下後世常受其欺
耶余故分今文古¶文而為之集注焉嗟夫可與知者道
難與俗人言也余恐¶是書之作知之者寡而不知者之
衆也昔子雲作法言時¶無知者曰後世有子雲必愛之
矣庸詎知今之世無與我¶同志者哉¶
　　印史序¶
余嘗觀近世士大夫圖書印章壹是以新竒相矜鼎彛
壺¶爵之制遷就對偶之文水月木石花鳥之象蓋不遺
<pb:KR4d0445_WYG_006-13b>
餘巧¶也其異於流俗以求合乎古者百無二三焉一日
過程儀¶父示余寳章集古二編則古印文也皆以印印
紙可信不¶誣因假以歸采其尤古雅者凡模得三百四
十枚且修其<md:KR4d0445_SBCK_006-9a>¶考證之文集為印史漢魏而下典刑質樸
之意可髣髴而¶見之矣諗於好古之士固應當於其心
使好竒者見之其¶亦有改絃以求音易轍以由道者乎¶
　　贈趙虞卿序¶
平陽趙虞卿從其兄來吳興兄卒官虞卿因畱不去蕭
<pb:KR4d0445_WYG_006-14a>
然¶逆旅無一簞之儲飯豆茹虀衣褐垢敝處之無窮愁
之色¶人或饋者亦欣然弗拒及遇人有不足輒乞之無
吝情觀¶其人嗒然無所為聽其言淵乎以道而其弈又
通天下之¶善弈者也人不知未嘗言人知之未嘗矜意
其胷中有得¶故外物不足以累之嗟夫人患無所得即
有得雖千金之¶富駟馬之貴若將凂焉虞卿其肯以此
易彼耶孔子曰志¶於道據於徳依於仁游於藝若虞卿
者所謂游藝志道者<md:KR4d0445_SBCK_006-9b>¶耶虞卿居吳興久吾黨之士徃徃
<pb:KR4d0445_WYG_006-14b>
與之遊於是相與賦詩¶贈之而趙孟頫又為之序¶
　　送吳幼清南還序¶
士少而學之於家蓋亦欲出而用之於國使聖賢之澤
沛¶然及於天下此學者之初心然而徃徃淹畱偃蹇甘
心草¶萊巖穴之間老死而不悔豈不畏天命而悲人窮
哉誠退¶而省吾之所學於時為有用耶為無用耶可行
耶不可行¶耶則吾出處之計瞭然定於胷中矣非苟為
是栖栖也近¶年以來¶天子遣使者巡行江左搜求賢才
<pb:KR4d0445_WYG_006-15a>
與圖治功而侍御史程¶公亦在行程公思解¶天子渴賢
之心得臨川吳君澄與偕來吳君博學多識經<md:KR4d0445_SBCK_006-10a>¶明而行
修達時而知務誠稱是舉矣而余亦濫在舉中既¶至京
師吳君翻然有歸志曰吾之學無用也迂而不可行¶也
賦淵明之詩一章朱子之詩二章而歸吳君之心余之¶
心也以余之不才去吳君何啻百倍吳君且徃則余當
何¶如也吾鄉有敖君善者吾師也曰錢選舜舉曰蕭和
子中¶曰張復亨剛父曰陳慤信仲曰姚式子敬曰陳康
<pb:KR4d0445_WYG_006-15b>
祖無逸¶吾友也吾處吾鄉從數子者游放乎山水之間
而樂乎名¶敎之中讀書彈琴足以自娛安知造物者不
吾舍也而吾¶豈有用者哉吳君行有日謂余曰吾將歸
遊江淛求子之¶友余既書所賦詩三章以贈行又列吾
師友之姓名使吳¶君因相見而道吾情至杭見戴表元
率初者鄞人也鄧文¶原善之者蜀人也亦吾友也其亦
以是致吾意焉<md:KR4d0445_SBCK_006-10b>¶　　送凌徳庸赴淮東憲幕序
<pb:KR4d0445_WYG_006-16a>
世所謂丈夫者率盛氣大言驕岸倨肆常易一介之士
至¶一介之士當仁不讓奮然仗義與人爭是非不肯碌
碌苟¶止亦非世所謂丈夫者所能也凌君徳庸與余居
同邦生¶同年今年之春相遇都下握手言笑若有雅故
蓋適千里¶者見似人而喜况余同邦同年者哉然余所
以與凌君相¶得者又有出於是余聞凌君徃年司獄建
昌囚有寃皆為¶平反之與其上官抗略無少假借府史
固無論甚者與察¶司徃復折難無詭隨依阿聲凌君位
<pb:KR4d0445_WYG_006-16b>
甚卑無當路之援容¶顔不能動人世所謂丈夫者常易
之安知凌君自處者不¶卑也彼凌君所恃者以吾之是
却彼之非而巳彼以其富¶我以吾仁彼以其爵我以吾
義豈虛言哉今凌君入淮東<md:KR4d0445_SBCK_006-11a>¶憲司幕府亦粗可以行其
志矣夫數罟竭澤盛世不設深¶文苛察亦君子不為也
使吏不得以賕賂行私意不敢以¶架漏欺公家則淮東
之民實被¶聖上寛仁之澤抑豈獨余之望將使世所謂
丈夫者知一¶介之士所守如是是非可易者豈不偉與
<pb:KR4d0445_WYG_006-17a>
於其行書此以¶為贈凌君其或有取焉¶
　　第一山人文集序¶
宋以科舉取士士之欲見用於世者不得不繇科舉進
故¶父之詔子兄之敎弟自幼至長非程文不習凡以求
合於¶有司而巳宋之末年文體大壊治經者不以背於
經㫖為¶非而以立說竒險為工作賦者不以破碎纎靡
為異而以¶綴緝新巧為得有司以是取士以是應程文
之變至此盡<md:KR4d0445_SBCK_006-11b>¶矣狃於科舉之習者則曰鉅公如歐蘇大
<pb:KR4d0445_WYG_006-17b>
儒如程朱皆以¶是顯士舍此將焉學是不然歐蘇程朱
其進以是矣其名¶世傳後豈在是哉王君壯猷自弱冠
賦聲滿塲屋間取鄉¶舉如拾芥非唯王君視功名唾手
可得一時之士亦孰不¶以高科期之邇來科舉既廢王
君出其胷中之藴作為詩¶文成數巨編暇日攜以見過
求余為之序余讀一再過文¶不苟作字不苟置意深而
氣直涵泳書易出入騷選宜可¶以名世傳後而非一時
科舉僥倖求合於有司之作也非¶自拔於流俗者能若
<pb:KR4d0445_WYG_006-18a>
是耶余既為是說遂書以為王君文¶集序王君名方叔
字壯猷其先自盱眙徙吳興故推其所¶自題其編曰第
一山人文集云¶
　　陳子振詩序<md:KR4d0445_SBCK_006-12a>¶予友鄧善之張仲實陳無逸皆英爽之士其言語文字
足¶以雄一時予愛之重之一日而得三子者之書皆曰
吳中¶陳子振佳士也尤長於詩今將求序引於子予久
杜門聞¶詩人之款予也喜甚急出肅陳君陳君袖出其
<pb:KR4d0445_WYG_006-18b>
所為詩文¶曰壯遊集八巻余益喜亟取讀數篇陳君誠
能詩獨未解¶所謂壯遊名集者意陳君南適越北之燕
趙東遊齊魯而¶西走秦晉凡天下名山大川如岱華太
行江淮河海皆嘗¶歴覽其形勢而窺其秘奥故以是名
之耶然讀之終篇其¶所至不過吳中數郡而巳陳君吳
人也其遊不出於吳而¶名其集曰壯遊余甚惑焉思而
不得其說則以問諸陳君¶陳君曰遊豈有逺近哉顧壯
懐何如耳至讀君自序有曰¶不好追蹈前人法則嗟乎
<pb:KR4d0445_WYG_006-19a>
若是者雖余亦壯之而遊何必<md:KR4d0445_SBCK_006-12b>¶廣哉古之作序者皆序
所以作者之意故余因其名集而¶為之序若夫詩文之
美觀者當自得之不待余言之贅也¶贅而贊之余懼非
作序之法也又集中有贈葉文炳詩云¶墨妙當今亞子
昂余不識葉假令葉善書當追配古人余¶書何足重於
世而云然哉余甚愧焉請陳君為刪之¶
　　薛昂夫詩集序¶
嗟乎吾觀昂夫之詩信學問之可以變化氣質也昂夫
<pb:KR4d0445_WYG_006-19b>
乃西戎貴種服旃裘食湩酪居逐水草馳騁獵射飽肉
勇決¶其風俗固然也而昂夫乃事筆硯讀書屬文學為
儒生發¶而為詩樂府皆激越慷慨流麗閒婉或累世為
儒者有所¶不及斯亦竒矣蓋昂夫嘗執弟子禮於須溪
先生之門其¶有得於須溪者當不止於是而余所見者
詞章耳夫詞章<md:KR4d0445_SBCK_006-13a>¶之於世不為無所益蓋今之詩猶古之
詩也苟為無補則聖¶人何取焉繇是可以觀民風可以觀
世道可以知人可以¶多識草木烏獸之名其博如此嗟
<pb:KR4d0445_WYG_006-20a>
乎吾讀昂夫之詩知問¶學之變化氣質為不誣矣他日
昂夫為學日深徳日進道¶義之味淵乎見於詞章之間
則余愛之敬之又豈止於是¶哉¶
　　左丞郝公注唐詩鼓吹序¶
鼔吹者何軍樂也選唐詩而以是名之者何譬之於樂
其¶猶鼔吹乎遺山之意則深矣中書左丞郝公當遺山
先生¶無恙時嘗學於其門其親得於指授者蓋非止於
詩而巳¶公以經濟之才坐廟堂以韋布之學研文字出
<pb:KR4d0445_WYG_006-20b>
其博洽之¶餘探隱發奥人為之傳句為之釋或意在言
外或事出異<md:KR4d0445_SBCK_006-13b>¶書公悉取而附見之使誦其詩者知其人
識其事物者達¶其義覽其詞者見其指歸然後唐人之
精神情性始無所¶隱遁焉嗟夫唐人之於詩美矣非遺
山不能盡去取之工¶遺山之意深矣非公不能發比興
之藴世之學詩者於是¶而紬之繹之厭之飫之則其為
詩將見隱如宫商鏗如金¶石進而為詩中之韶濩矣此
政公惠後學之心而亦遺山¶裒集是編之初意也耶公
<pb:KR4d0445_WYG_006-21a>
命為序不敢辭謹序其大意云¶
　　皇朝字語觀瀾綱目序¶
余嘗讀北史見當時巨族貴種皆以工譯語相高其間
雖¶時見一二語恨無文字相傳不知作如何云云也蓋
譯語¶皆有聲而無文雖欲傳其可得乎¶聖朝混一區宇
乃始造為一代之書以文寄聲以聲成字<md:KR4d0445_SBCK_006-14a>¶於以道達譯
語無所不通蓋前代之所未有也古婺王伯¶達深解其
義編集是書曲盡微妙其亦善言語之良師也¶古人有
<pb:KR4d0445_WYG_006-21b>
言塗無逺而不彌理無微而不綸余於是書亦云¶
　　送田師孟知河中府序¶
予讀漢史至循吏傳觀古循吏之所為政事敎化之所
感¶召能使蝗不入境虎渡河去民至稱之為父母嗟乎
何以¶得此於民哉三代而上未置郡縣循吏之名未立
繇漢以¶來士大夫之賢者苟不得一郡一邑而為守令
政事不見¶於世徳澤不及於民何由列於史官使循良
之名愈久而¶常存也予友田侯師孟以儒家子弱冠而
<pb:KR4d0445_WYG_006-22a>
仕於朝且三十¶年若銓選財用刑名凡國家急務莫不
周知而練達而又¶未嘗一日廢書故於經史百家悉能
深知其義而不同於<md:KR4d0445_SBCK_006-14b>¶流俗朝家循序而遷得知河中府
或謂如侯者當位之於¶朝出其所學上為¶朝廷羽儀展
其所長亦足以裨補於明時予謂不然以師¶孟之才且
賢得一城而守之宣布¶聖天子德澤下及於百姓將古
循吏復見於今日矣河中¶古蒲阪舜所都也有虞氏之
遺風存焉民淳而事簡亦師¶孟之所樂也一旦¶聖天子
<pb:KR4d0445_WYG_006-22b>
擢天下之治最者而大用之必自河中始於其行¶羣公
賦詩贈之而孟頫為之序侯名衍師孟其字云¶
　　劉孟質文集序¶
文者所以明理也自六經以來何莫不然其正者自正
竒¶者自竒皆隨其所發而合於理非故為是平易險怪
之别<md:KR4d0445_SBCK_006-15a>¶也後世作文者不是之思始誇詡以為富剽疾以
為快詼¶詭以為戲刻畫以為工而於理始逺矣故嘗謂
學為文者¶皆當以六經為師舍六經無師矣江右劉君
<pb:KR4d0445_WYG_006-23a>
某年甚盛氣¶甚充作為詩文數百篇其鋒殆不可當然
竊思劉君之才¶過多若有不必作而作者夫六經之為
文也一經之中一¶章不可少一句一字不可闕蓋其謹
嚴如此故立千萬年¶為世之經也余老病廢學劉君不
以余為不肖一再下問¶不敢不以誠告劉君以余言為
然耶則一以經為法一以¶理為本必不可不作者勿使
無可不作者勿使剩如此他¶日當追配古人豈止劘屈
賈之壘短曹劉之牆而巳哉
<pb:KR4d0445_WYG_006-23b>
　　南山樵吟序¶
南山樵吟者吳君仲仁所為詩也詩在天地間視他文
最<md:KR4d0445_SBCK_006-15b>¶為難工蓋今之詩雖非古之詩而六義則不能盡廢
由是¶推之則今之詩猶古之詩也夫鳥獸草木皆所寄
興風雲¶月露非止於詠物又况由古及今各有名家或
以清澹稱¶或以雄深著或尚古怪或貴麗宻或舂容乎
大篇或收斂¶於短韻不可悉舉而人之好惡不同欲以
一人之為求合¶於衆豈不誠難工哉必得其才於天又
<pb:KR4d0445_WYG_006-24a>
充其學於巳然後¶能盡其道耳吳君年盛資敏不以家
事廢學故其為詩清¶新華婉有唐人之餘風此予所以
深嗟累歎愛之不能巳¶也山谷道人有言曰本之以國
風雅頌深之以離騷九歌¶此作詩之良法子既序樵吟
復告之以是者所以起吳君¶也吳君名壽民仲仁其字
南山其自號云¶
　　古今歴代啓蒙序<md:KR4d0445_SBCK_006-16a>¶金陵王君元鼎取自三皇五帝以來事跡編為四言又
<pb:KR4d0445_WYG_006-24b>
韻¶其語欲以敎童蒙使之誦習俾知古今攜以見示求
為序¶引余聞古者八歳入小學十歳學書計㓜儀十有
三年學¶樂誦詩二十而冠始學禮自是以徃博學不敎
未嘗以知¶古今責童子也後世欲子弟早成應對之間
便以不知古¶今為恥故為師者亦必以是求合於學者
之父兄蓋自唐¶李瀚巳有蒙求矣若蒙求之類以十數
皆不行於世獨蒙¶求尚有誦習者良由䝉求語意明白
易誦故耶然皆不若¶王君所編為包括古今該備治亂
<pb:KR4d0445_WYG_006-25a>
不悖於先儒之論議於¶小學不為無補然余疾讀一過
猶以事跡之繁有非童子¶所能悉者雖成人亦可讀之
以為歴代史記之目也若王¶君之用心不既勤矣乎敬
題其卷首而歸之<md:KR4d0445_SBCK_006-16b>¶　　𤣥武啓聖記序¶
易曰天一生水地六成之夫一者數之始也水者萬物
成¶形之始也生數竒成數偶於位為北北者背也北方
象人¶背故北極出地最高又北之為文從人相背陽至
<pb:KR4d0445_WYG_006-25b>
冬至而¶止又自冬至而復生於卦為坎水之為文象形
為坎卦東¶西分流於乾坤之四徳為貞貞者正而固也
二義太𤣥擬¶易於貞曰罔㝠亦二義在天斗牛女虛危
室壁七宿列於¶北方成形為𤣥武𤣥武者龜蛇也青龍
白虎朱雀皆一物¶而𤣥武獨二物不謂之龜蛇而謂之
𤣥武𤣥之為色赤而¶黑龜蛇則然有鱗甲武之象也
𤣥武之神始降宋真宗時¶為祠徧天下¶大元之興實始於
北方北方之氣將王故北方之神先降<md:KR4d0445_SBCK_006-17a>¶事為之兆天既
<pb:KR4d0445_WYG_006-26a>
告之矣武當山在西南方巍然高且大𤣥¶武神依焉黑
衣被髪仗劒而踐龜蛇人徃徃見之至今常¶然五龍觀
主張君洞淵篤於信道强立不撓¶皇太后聞而召之㑹
京師大旱自去年九月不雨至於四¶月¶天子以為憂¶皇
太后使人持香從張君禱焉先雨張君為之日時巳而¶
果然大雨累數日乃止逺近皆霑足¶皇太后厚賜之盡
分其徒不以一錢私巳其行若是真所¶謂絶無而僅有
者也是宜神之相之也張君持所刋啓聖¶記徼余為序
<pb:KR4d0445_WYG_006-26b>
余為誦所聞而書之¶
　　清權齋内藁序<md:KR4d0445_SBCK_006-17b>¶清權子處山林而不忘乎世故混人事而不累於塵俗
一¶草冠一布衣逍遥天地之間傲睨景物之表歌聲琅
然若¶出金石古所謂碨磈列缺魁詭譎怪之士吾何幸
聞其言¶誦其書耶古之能言者去之千載或數百年皆
不得而見¶之所賴而傳者書也然則余雖未得與清權
子談固巳因¶其書知其人矣亦有因余言而得清權之
<pb:KR4d0445_WYG_006-27a>
心者乎子名石¶翁姓黄氏清權其自號云¶
　　葉氏經疑序¶
大凡讀書不能無疑讀書而無所疑是蓋於心無所得
故¶也無所得則無所思不思矣何疑之有此讀書之大
患也¶善讀書者必極其心思一字不通弗舍之而求一
句一句¶不通弗舍之而求一章一章不通弗舍之而求
一篇夫如<md:KR4d0445_SBCK_006-18a>¶是則思之深思之深則必有疑因其疑而極
其心思則其¶有得也凡書皆然經為甚何者六經其來
<pb:KR4d0445_WYG_006-27b>
最古傳之久而¶訛謬生焉以今人而臆度古人吾見其
不能矣則夫疑之¶多也何怪通川葉君白首於六經凡
有疑皆萃而為一編¶其疑之淺深固未易遽釋而其所
以疑者有以見葉君之¶用心於經書而非泛泛口耳之
學所可同年而語矣葉君¶以僕嘗從事於斯不逺千里
來求序引故序其所以疑者¶覽者其詳諸¶
　　闕里譜系序¶
魯國孔君文昇以書抵僕示以闕里譜系求僕為之序
<pb:KR4d0445_WYG_006-28a>
且¶自叙其世家曰文昇十二世祖諱檜後唐同光間避
亂自¶闕里來居温州之平陽檜生奕奕生源源生實實
生麗水<md:KR4d0445_SBCK_006-18b>¶縣丞會㑹生平平生達達生公志公志生處州
司户參軍¶師古師古生炳炳生貴敬貴敬生潼孫是為
文昇皇考始¶家於杭宋徳祐末職敎建康當是時大兵
渡江道梗不可¶南因又家焉至元廿八年以官事赴大
都道卒臨清文昇¶忍死扶柩歸葬建康而諸孤長者方
十歳小者未離乳抱¶家貧累衆不能復歸温州既又娶
<pb:KR4d0445_WYG_006-28b>
於溧陽攜諸孤就外氏¶以居遂為溧陽人矣竊懼久而
忘其所自來故切切然以¶譜系為急僕嘗謂人之得姓
始皆一也至其末流餘裔徃¶徃不知其所從來者歴年
之多遷徙之不常而文獻之不¶足徵也今孔君自曲阜
而温自温而建康自建康而溧陽¶凡三徙矣其視温之
族巳若温之視曲阜矣數世之後愈¶逺而愈疏譜系之
作其可緩乎子曰夏禮吾能言之杞不<md:KR4d0445_SBCK_006-19a>¶足徵也殷禮吾
能言之宋不足徵也文獻不足故也孔君¶清修好學故
<pb:KR4d0445_WYG_006-29a>
能繼紹先志纘述家譜使後世子孫知本支¶之傳愈久
而不忘夫禮者所以敎民不忘其所自生也君¶子謂孔
君於是乎知禮謹按自先聖至平陽府君凡四十¶二世
至文昇凡五十四世繼自今子子孫孫修先世之志¶勤
勤以譜系為事雖百世可知也歴年雖多遷徙雖不常¶
尚何久而忘之之懼乎君字退之今為浙西廉訪掾云¶
　　高惟正吳山紀實詩序¶
吳僧亢拙與余遊三十年一日自吳過余持臨邛高文
<pb:KR4d0445_WYG_006-29b>
度¶字惟正所為詩見示且曰吾鄉有丁景仁自少小學
於高¶惟正惟正既没景仁哀其師之無成而至於卒也
求其遺¶藁得詩百篇刋諸木使行於世余聞而嘉之自
師弟子之<md:KR4d0445_SBCK_006-19b>¶道廢世之學者其始未嘗無師及其稍有所
立即以師為¶諱蓋不止於師死而遂倍之也而况高君
之窮其生也無¶以為資其死也不以壽而又無子孫以
繼其後景仁拳拳¶不忘其私淑之意必欲使其名因是
編以不朽忠厚之至¶也推是以徃則其於人倫之間從
<pb:KR4d0445_WYG_006-30a>
可知巳故余深嘉之而¶為之序若夫高君之詩清雋竒
雅吾友龔子敬言之詳矣¶余復何言哉景仁名應榮濟
陽人今居吳云¶
　
　
　
　
　
<pb:KR4d0445_WYG_006-30b>
　
　
　
　
　
　
　
　松雪齋集卷六
