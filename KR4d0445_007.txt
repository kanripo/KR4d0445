# -*- mode: mandoku-view -*-
#+TITLE: 松雪齋集
#+DATE: 2015-09-23 10:25:52
#+PROPERTY: LASTPB  <md:KR4d0445_SBCK_006-1a>
#+PROPERTY: JUAN 7

¶
<md:KR4d0445_SBCK_007-1a>¶
<pb:KR4d0445_WYG_007-1a>
欽定四庫全書
　松雪齋集巻七¶
　　　　　　　　　　　　元　趙孟頫　撰
　記¶
　　吳興山水清逺圖記¶
昔人有言吳興山水清逺非夫悠然獨往有㑹於心者
不¶以為知言南來之水出天目之陽至城南三里而近
滙為¶玉湖汪汪且百頃玉湖之上有山童童狀若車蓋
<pb:KR4d0445_WYG_007-1b>
者曰車¶蓋山繇車蓋而西山益高曰道塲自此以往奔
騰相屬弗¶可勝圖矣其北小山坦迤曰峴山山多石草
木疎瘦如牛¶毛諸山皆與水際路遶其麓逺望唯見草
樹縁之而已中¶湖巨石如積坡陀磊磈葭葦藂焉不以
水盈縮為高卑故¶曰浮玉浮玉之南兩小峰參差曰上
下釣魚山又南長山¶曰長超越湖而東與車蓋對峙者
曰上下河口山又東四<md:KR4d0445_SBCK_007-1b>¶小山衡視則散布不屬縱視則
聨若鱗比曰沈長曰西余¶曰蜀山曰烏山又東北曰毗
<pb:KR4d0445_WYG_007-2a>
山逺樹㣲茫中突若覆釡玉¶湖之水北流入於城中合
苕水於城東北又北東入於震¶澤春秋佳日小舟泝流
城南衆山環周如翠玉琢削空浮¶水上與船低昂洞庭
諸山蒼然可見是其最清逺處耶¶
　　縮軒記¶
余與戴子遇於浙水之上相鄉而笑曰胡然而來乎於
是¶握手而語促膝而坐莫逆而相與為友其游從之樂
大暑¶金石焦草木枯大雨沾裳濡足而不以為困商論
<pb:KR4d0445_WYG_007-2b>
辨析百¶反而不以為異巳俄而戴子有歸志曰吾將歸
乎四明之¶山遵海濱而處闢吾堂之南霤名之曰縮軒
子能記之否¶乎曰何哉子所謂縮者戴子曰甚矣吾之
衰也吾畏人者<md:KR4d0445_SBCK_007-2a>¶也余仰而聽俯而惑曰人之生也必有
慊然不足於中而¶後畏縮怯耎之心生今子貌枯而道
腴家貧而徳新人將¶畏子子何畏於人而何縮之云乎
戴子曰向也吾睢睢而¶于于而無與居高吾冠博吾裾
自以為讀先王之書出而¶用之上可以佐時下不失自
<pb:KR4d0445_WYG_007-3a>
娱當是時志進而已君子得¶時則大行不得則龍蛇吾
聞之知進而不知退知存而不¶知亡千嵗之後人將謂
我愚今吾往矣木石之與居而麋¶鹿之與羣而已耳且
子獨不見夫魚與鳥乎山林之樂江¶湖之性雖有韶濩
之音子都之姣一旦遇之飛者决起游¶者深潛矣憂患
怵乎吾情而事物感乎吾心世且與我違¶矣而欲不縮
得乎余喟而歎曰吾過矣子之言是也吾喻¶子志矣天
下莫夭於盜跖而顔子為夀莫貧於齊景而伯夷<md:KR4d0445_SBCK_007-2b>¶為富
<pb:KR4d0445_WYG_007-3b>
萬鍾之禄君子或以為不足衮衣之榮君子或以為¶辱
世以為石君子以為玉由是言之則子所謂縮者豈非¶
屈於一時而伸於後世者耶¶
　　黙齋記¶
華隂楊君士桓名所居室曰黙齋而屬余為記余嘗試
為¶之説曰言者心之所發也人心之動必形於言故凡
有動¶於中者雖欲不言言而欲不類不可得也故喜則
言便怒¶則言躁悲則言慘憂則言塞忿則言煩戲則言
<pb:KR4d0445_WYG_007-4a>
甘氣直者¶剛以達謀深者險而詭徳厚者簡而中資美
者清而高峻¶者必暴而支者必疑此類之所可推而君
子亦以是觀人¶焉傳曰言行君子之樞機樞機之發榮
辱之主也一言可¶以為榮一言可以為辱言固不可不
慎也而亦不能無言<md:KR4d0445_SBCK_007-3a>¶也今子以黙自銘豈遂欲無言乎
夫隂者陽之基也静者¶動之代也隂不極則陽不生静
不極不能以致動今夫雷¶霆之震驚凡天地之間萬物
之衆蝡動喘息有知無知之¶殊皆鼓舞動盪氣達而甲
<pb:KR4d0445_WYG_007-4b>
坼其功若是然而至於秋冬之¶交則黙然若無有者一
或發聲則妖異隨之矣向使雷霆¶日日而鳴則吾見萬
物英華將不斂英華之不斂則生意¶幾息又何望於遂
其性哉君子之道或黙或語隂陽之義¶也孔子曰夫人
不言言必有中老子曰大辯若訥是故人¶患不能黙耳
不患不能言也苟能黙矣於言乎何有平居¶恂恂如不
能言及夫臨大事決大議一言而人無異辭此¶古所謂
能黙者也而非無言之謂也士桓其勉之哉
<pb:KR4d0445_WYG_007-5a>
　　明肅樓記<md:KR4d0445_SBCK_007-3b>¶至元十六年詔立後衛親軍都指揮司設使副簽事統
選¶兵萬人車駕所至常從營白鴈口既成官有廨士有
舍糗¶糧有倉金鼓有樓器械有局交易有市凡軍中之
政畢舉¶營南迫信安河西臨滹沱白溝東與郎城蛤蜊
港接越六¶年當至元廿一年秋大霖雨明年秋又雨羣
川漫流營居¶水中士馬告病樞宻院以聞得旨移稍西
於是重作圓營¶去卑就髙舍危即安衆心胥説不日成
<pb:KR4d0445_WYG_007-5b>
之士强馬蕃視昔¶為雄由是開屯田千頃用其農隙以
講武事無坐食倉廪¶之弊而有古者寓兵於農之遺意
焉中營為樓凡數十楹¶懸金鼔以警士之視聽雄偉壯
麗去地百尺憑䦨逺望可¶盡數十百里之外嵗時椎牛
釃酒高㑹饗士三令而五申¶之士皆不敢仰視坐作進
退無不如法自衛帥以下咸請名斯樓而記之<md:KR4d0445_SBCK_007-4a>¶僕聞之
古人有言曰兵政貴明軍令貴肅舍明與肅非政¶令之
善者迺名之曰明肅而求集賢侍講學士宋公大書¶以
<pb:KR4d0445_WYG_007-6a>
扁其顔方今¶天子聖明四海之内晏然無桴鼓之警宿
衛之士皆安生¶樂業利其器械足其衣食春秋屬櫜鞬
簡車馬從乗輿巡¶幸蒐獮出入神旂豹尾之間示不忘
武備而巳而諸公能¶於無事之時勤於軍政如此其所
謂暇且整者耶夫君子¶聞鼔鼙之聲則思將帥之臣況
入其營壘登斯樓見其行¶事者乎可以知一時將帥之
賢矣抑又聞之古之謀帥者¶以説禮樂敦詩書為賢詩
書禮樂疑若於將帥邈然不相¶及然欲使士卒皆有尊
<pb:KR4d0445_WYG_007-6b>
君親上之心非是四者其孰與於¶此故因記斯樓之成
而併書之以為諸君勉<md:KR4d0445_SBCK_007-4b>¶是役也諸帥既定議僉事劉公
實董其事云
　　完州前進士題名記¶
古者鄉州黨遂皆有庠序以教學者其大夫長正亦皆
其¶鄉之長老以帥其子弟故民之從之也易夫惟其從
之也¶易則人才之衆多匪降自天亦人力之助也金自
有國以¶至於亡僅百年然以文取士完州之境登進士
<pb:KR4d0445_WYG_007-7a>
第者舉不¶乏人當金之時完未為州永平一縣而巳夫
一縣不為大¶也百年不為久也而士往往以儒科起家
豈可謂非美哉¶劉君安仁完人也予往在江左識其人
及予來燕謂予曰¶曩吾邦之美若是而今也則亡吾恥
之思琢石大書鄉先¶生之以進士進者刻之學宫將使
往者傳逺而不墜來者¶景慕而知勸且求余文為之記
安仁斯言真仁人之言也¶古之鄉長老帥其子弟而教
之其意亦若是而已自世俗<md:KR4d0445_SBCK_007-5a>¶觀之孰不以為迂疎不切
<pb:KR4d0445_WYG_007-7b>
而安仁乃汲汲然若已有所未¶足而為之非知本乎夫
儒者之事通乎天人而接乎聖賢¶推而放之可以為邦
國之光巻而懐之猶不失為身脩家¶齊之士可不務諸
於是探討故實自天㑹訖於正大得三¶十有六人併攷
其官簿書而刻之凡完州之士非其曽𤣥¶則其雲仍也
盍思勉於學以無負安仁之意孔子曰十室¶之邑必有
忠信又况以一州之庶豈無聞風而興起者哉¶安仁名
(闕/)今掾中書省云
<pb:KR4d0445_WYG_007-8a>
　　賢樂堂記¶
延祐四年月日¶詔作林園於大都健徳門外以賜太保
曲室且曰令可為¶朕春秋行幸駐蹕地有司受詔越月
而成南瞻京闕雲氣<md:KR4d0445_SBCK_007-5b>¶鬱蔥北眺居庸峰巒崒嵂前包平
原却倚絶㟧山迥水縈¶誠畿甸之勝處也中園為堂構
亭其前列樹花果松柏榆¶栁之屬不侈不隘克稱¶上意
集賢大學士臣邦寧復請賜名其堂若亭乃命臣趙¶孟
頫具名以聞於是請名其堂曰賢樂之堂孟子所謂賢
<pb:KR4d0445_WYG_007-8b>
者而後樂此者也亭曰燕喜之亭詩所謂魯侯燕喜是
也¶制曰可即日命昭文館大學士臣溥光書以賜之太
保公¶復俾孟頫為之記以表¶上恩及名堂之意古者賢
公卿大臣遭遇時君得志當世¶蓋亦有園池臺榭之觀
非徒以適宴休縱逸逰而已將以¶散意息慮思其政求
其道推其樂於天下以輔成其君也¶惟古之為園池臺
榭也必以仁為之基義為之塗禮為之<md:KR4d0445_SBCK_007-6a>¶藩垣不言而信
及於豚魚不動而澤被乎草木品物欣欣¶各得其所是
<pb:KR4d0445_WYG_007-9a>
以居之而安逰之而適思之而得求之而合¶推其樂以
及乎四海保其地可以傳乎子孫故孟子曰¶賢者而後
樂此不賢者雖有此不樂也公以深忠碩徳光¶輔¶聖明
位列三公恩冠百辟而戰戰慄慄夙夜匪懈恒懼無¶以
報¶聖天子之深恩近有詔進公太傅公俯伏力辭必得
請¶而後已然後人始知有辭讓之風非賢乎况兹園池
臺榭¶之為不作於已而受於¶天子且¶天子不以賜他臣
而以賜公是<md:KR4d0445_SBCK_007-6b>¶天子以賢賞公而公以賢受賞君臣一徳
<pb:KR4d0445_WYG_007-9b>
相際如此必能¶推其樂保其地如古之賢者則魯侯燕
喜之頌不得専美¶於前矣此名堂若亭之意而天下亦
以此望於公也敢書¶以為記¶
　　大雄寺佛閣記¶
閼逢涒灘之嵗春正月長興大雄寺僧道成使其徒得
恩¶以書來謁曰大雄故陳之報徳寺而今名則宋治平
間所¶更也廣廷大殿規制偉傑殿北故有華巖殿荒陋迫
阨見¶者咸謂弗稱道成乃與居拱者謀即其地建佛閣
<pb:KR4d0445_WYG_007-10a>
三十楹¶既成中置大像復作小像千翼之黄金莊嚴勝
相備具蓋¶裒人之施竭已之資崇積銖寸忍可誓願歴
一星周而僅¶有濟今拱既死而道成亦巳老矣恐遂泯
泯無以示後人<md:KR4d0445_SBCK_007-7a>¶敢以記請予竊嘉其志乃為之記曰天
下之事類非苟且¶欲速者所能為也夫欲速則志不逹
苟且則功易墮吾觀¶二子經營謀度忘十年之久而以
必成為期故能闢隘陋¶為高明化荆棘為岑樓繚以朱
閾覆以重檐然後視殿若¶廷始若無愧微夫二子堅持
<pb:KR4d0445_WYG_007-10b>
之操勤篤之行弗遽弗撓安¶能以小致大以難致易訖
不違其志如此哉其視世之苟¶且欲速徼倖旦莫者所
成就為何如是可書已按長興為¶陳髙祖故里寺其宅
也有檜在廷直殿之西偏邑長老言¶當時故物也蒼皮
赤文破裂奇詭而茂悦之色千載不渝¶余故每至輒盤
桓其下而不能去及登斯閣為之四顧山¶川寂寥萬象
蒼茫古人遺跡皆已湮没無餘矣而此樹婆¶娑獨以浮
屠氏故得全是豈偶然也哉則又為之咨嗟歎<md:KR4d0445_SBCK_007-7b>¶息而不
<pb:KR4d0445_WYG_007-11a>
能已寺在唐㑹昌間嘗廢至大中乃復又一百¶餘年當
宋天聖三年寺僧志&KR0034;等始新作三門又二百¶(闕/)十年
而閣始建繇陳天嘉至於今其廢興大略如此寺故無¶
紀載故余併及之使來者有攷焉¶
　　瑞州路北乾明寺記¶
瑞州城東北有山曰妙高登兹山者山川之高深樹木
之¶隂森蓮花之敷芬禽鳥之翔吟凡一郡之勝萃於人
目盖¶俗氛所不能至而佛境之所融攝也在昔宋時祀
<pb:KR4d0445_WYG_007-11b>
洪山靈¶峰尊者於其顛郡人禱焉雨暘弗愆而物無疵
癘於是延¶乾明寺尼妙智俾主祠事智以苦行淨業檀
施聿來因闢¶祠為寺而自別為北乾明焉仍乾明之名
示不忘本而加¶北者以方所言也既乃度元勝永逺了
敬紹勤為徒敬也<md:KR4d0445_SBCK_007-8a>¶勤也得智之道相與刻苦勵行拓故
宏新而敬之徒法玉¶貴亨益思所以卒智之始圖乃搆
堂以安清鉢築室以嚴¶浄居法堂西敞靈祠南啓佛天
菩薩羅漢之像經律論教¶之藏各為大屋以覆之棟宇
<pb:KR4d0445_WYG_007-12a>
之隆雕塑之巧繪畫之工黄¶金丹砂璀璨芬郁之飾種
種莊嚴咸詣其極最後作堂於¶萬竹中以為宴坐之處
紫節相斑森然林立如植幢盖風¶生而璆琳鳴雨集而
鸞鶴舞見者驚喜至者忘歸其所成¶就如此而録教事
者方且以事撓之若不可朝夕居元貞¶二年了敬乃攜
其徒玉與亨之建康求直其枉遂絶長江¶渡大河北走¶
京師行御史臺中丞張閭公宣政院參議逹爾嘉公引以
見¶大護國仁王寺瞻八大師以其事上聞有<md:KR4d0445_SBCK_007-8b>¶旨護持禁
<pb:KR4d0445_WYG_007-12b>
毋擾其寺且賜了敬號圓覺大師已而¶皇太后妃子皆
憐之賜衣與食又降¶懿旨以其寺充位下焚修道塲度
弟子出入¶宫掖得乗水驛往來大恩優渥可謂至矣山
靈川祗亦大¶歡喜適中丞公行宣政院於杭敬與其徒
自江右來謁公¶公示孟頫以事狀命為文記其始末乃
叙其事以為記了¶敬宜以遭逢自慶益自砥礪究竟六
度上報¶國恩其徒亦宜淑慎持戒精進不退以成敬之
志則庶幾¶無負¶國家崇重之意未幾中丞公拜中書左
<pb:KR4d0445_WYG_007-13a>
丞將行以一大藏¶經與之使迎至乾明有以見中丞公
之能施而二三比丘¶尼其道有足以動王公大人者皆
可書也自智之建寺其<md:KR4d0445_SBCK_007-9a>¶法蓋甲乙相傳云¶
　　九宫山重建欽天瑞慶宫記¶
九宫之山真人居之其山之髙去地且四十里殆與人
境¶絶多夀木靈草幽花上藥薈蔚藿蘼蒙籠蔓延於其
上清¶泠之泉噴薄飛流於其下盖仙遊之館而棲真之
地也自¶真人之居是山禱焉而雨暘時祈焉而年榖熟
<pb:KR4d0445_WYG_007-13b>
故宋人築¶宫而嚴事之其事則司業易公之記可考矣
已未江上之¶役兵既解而宫毁於盜冲隠大師封君大
本與其徒思復¶於古昔拾瓦礫除蓁莽度材鳩工作而
新之迺作妙應之¶殿殿西南鄉為淵静之居東為方丈
殿南為天光之堂其¶上曰朝元之閣閣西龍神殿東為
藏室皆南鄉閣之南為¶仙逰之殿又南為通明之殿殿
西為西廡廡西為道院其<md:KR4d0445_SBCK_007-9b>¶東亦為廡東廡之東為齋厨
倉廪廡南為天聲之樓縣大¶鐘其上樓東西靣又為道
<pb:KR4d0445_WYG_007-14a>
院庭西東面為朝真之館中庭¶為虚皇之壇壇南為碑
亭亭南為三門門東為化士之局¶西亦如之三門之南
為華表其東西皆屬以周廊門南為¶壺天之亭又南為
天上九宫之門合數百間皆雄傑壯麗¶儼若清都縹緲
靚深疑出塵境雖仙靈之宅隂有相者亦¶不可謂非人
力之極致也當封君時則有若某某同其勞¶封君既老
戴君繼之最後得法師羅君希往某某成其終¶繇封君
以來歴年三十更有道之士十數然後毁者復完¶廢者
<pb:KR4d0445_WYG_007-14b>
復興卑者崇之缺者増之百神之象祭酒之器養生¶之
田鼔鐘幕帟供張之具視昔有加焉豈非難哉至元丁
亥孟頫奉¶詔赴闕始識法師羅君於京師而又與予同
邸舍居久之<md:KR4d0445_SBCK_007-10a>¶以記為請不得辭乃叙其事而記之然余
於此重有感焉¶使世之儒者不廢先儒之説以正誼明
道為心令議者不¶得以迂闊非之則斯文當日新庠序
當日興子衿之刺¶不作矣豈惟是哉使天下之人農工
商賈皆不墜其先人¶之業各善其事則家日以益富生
<pb:KR4d0445_WYG_007-15a>
日以益厚安有壊家毁¶屋者哉余於此重有感焉故併
書使刻之石後之人其尚¶思余言毋俾其成之難者敗
於易也¶今天子崇信道徳凡兹山之田皆已復其租矣
衣食於山¶中者盍亦思庶人帥子若弟終嵗勤動以供
賦役而吾乃¶得優㳺消揺茹蔬飲水以自樂其道宜何
以報¶帝力哉羅君方以道術受知¶聖眀其必有以也<md:KR4d0445_SBCK_007-10b>¶　　南涇道院記¶
淛右之地水居十七其勢汪洋沮洳往往而是水行之
<pb:KR4d0445_WYG_007-15b>
道¶可以通舟楫土人謂之為涇嘉興城西南五十里而
逺曰¶秀涇有張氏者居其地徳祐之末燬於兵火張君
全真迺¶改築於秀涇之南所謂南涇者也既而其妻死
不復娶闢¶以為道院脱儒冠著道士服翛然獨處以頥
性養神為事¶凡田疇所入悉以供土木工估中為殿堂
祠𤣥武神其背¶為延真之閣講道之堂其左右為栖士
之舍其陽為迎仙¶之橋放生之池因池為堤列樹松柏
梅竹又南數十百步¶有大樸數百年物作菴其下曰樸
<pb:KR4d0445_WYG_007-16a>
菴陂塘環縈林木蔽翳¶境物潔盛清人心目故逰方之
士樂其處而多至焉蓋經¶始於至元丙戌歴十有餘年
而後成亦勤矣哉人之生也<md:KR4d0445_SBCK_007-11a>¶自非聖賢莫不有所役或
役於名或役於利大有所求則¶大役小有所求則小役
總總如也割去世累優游恬澹以¶求自適雖未為無所
求其視汲汲於名若利匍匐顛仆於¶汙穢之塗規毛髪
衣食以嫗喣妻子相去豈不逺哉初松¶江修竹胡氏事
𤣥武甚嚴其家火而神像儼然獨存張君¶迎歸構殿以
<pb:KR4d0445_WYG_007-16b>
祠之上梁之日雨幾不克建張君禱焉俄有¶白鶴廿八
從東北來翺翔其上良久西南去雨隨巳而大¶雨於西
南三里之外何其異也上强山僧靖達從吾逰道¶張君
之為人且道其意乞文記其始末故表其言以為記¶
　　管公樓孝思道院記¶
按吳興志管夷吾之後有避地於此者人因名其地曰
棲¶賢今烏程棲賢山是也其裔散處郡邑迄於今不絶
吾妻<md:KR4d0445_SBCK_007-11b>¶仲姬所自出也仲姬名道昇父諱伸字直夫倜儻
<pb:KR4d0445_WYG_007-17a>
尚義晚¶節益自憙鄉里稱之曰管公無丈夫子仲姬特
所鍾愛至¶元廿六年歸於我皇慶元年以余官二品封
吳興郡夫人¶夏五月賜告還家閒謂余曰道昇先人沒
而無後禮婦人¶内夫家而外父母家又不得祀公嵗時
奉嘗缺焉此不能¶不重哀思者每一念之未嘗不涕横
集而心欲折也幸先¶人敝廬無恙意即是建祠俾方外
士為之嚴事庶乎少紓¶予哀而其為久逺訃也似亦可
哉吾咨其孝又善其處是¶也得禮外意遂用其言為卜
<pb:KR4d0445_WYG_007-17b>
相其宜剏樓三間以祠公及¶公之配周凡材竹甓石悉
撤其舊而壹新之既成使道士¶掌之扁曰孝思道院又
買腴田三十畝以供祭祀且足其¶食予時與仲姬往造
其間祭饗從里俗亦足以少慰<md:KR4d0445_SBCK_007-12a>¶公之靈營也哉書事於
石尚俾我後人勿替夫人之志云¶
　碑銘¶
　　大元勅賜故榮禄大夫中書平章政事守司徒集¶
　　賢院使領太史院事贈推忠佐理翊亮功臣太師
<pb:KR4d0445_WYG_007-18a>
　　開府儀同三司上柱國追封趙國公諡文定全公¶
　　神道碑銘¶
太祖皇帝既受天命略定西北諸國回鶻最彊最先附
遂¶詔其主伊都呼第五子與諸皇子約為兄弟寵異冠
諸國¶自是有一材一藝者畢効於朝至元大徳間在位
之臣非¶有攻城野戰之功斬將搴旗之勇而道包儒釋
學究天人¶寄¶天子之腹心繫生民之休戚者惟趙國文
定而已<md:KR4d0445_SBCK_007-12b>¶今上皇帝臨御之七年始行褒䘏之典於是贈
<pb:KR4d0445_WYG_007-18b>
公祖父官¶爵勲封越明年復賜碑墓道命臣孟頫為之
文當¶世祖時公為平章政事臣為兵部郎中趨走省闥
識公為¶舊承言論政知公為詳敢不祇奉¶明詔公諱阿
哩雅薩理回鶻北庭人今所謂輝和爾也以¶父字為全
氏曽祖諱齊竒伊嚕伊納克妣庫爾濟蘇和琳¶祖諱諤爾
根薩里贈保徳功臣銀青榮禄大夫司徒柱國追¶封趙
國公諡端愿妣張氏追封趙國夫人父諱竒塔特薩里¶早
受浮屠法於卓沁穆爾格博迪沙師圓通辯悟當時咸
<pb:KR4d0445_WYG_007-19a>
推讓之累贈純誠守正功臣太保儀同三司上柱國追
封¶趙國公諡通敏妣李氏累封趙國夫人初通敏公從
父自¶燕還北庭生公兄弟三人已而被召留妻子北庭
公兄弟<md:KR4d0445_SBCK_007-13a>¶稍長奉母束求其父嵗餘至雲中得通敏公居
三年公從¶國師巴齊瑪克學浮屠法不數月盡通其書旁
達諸國及漢¶語¶世祖知其才俾習漢文書頃之遂通諸
經史百家若隂陽¶厯數圖緯方技之説靡不精詣㑹國
師西還攜與俱嵗餘¶乞歸省師送之曰以汝之學非為
<pb:KR4d0445_WYG_007-19b>
我佛弟子者我敢受汝¶拜耶勉事¶聖君相泣而別比至
闕師已上書薦之¶裕宗得召入宿衛日以筆札侍左右
至元二十年冬有二¶僧西來見自言知天象¶上召通象
胥者數輩與語莫能解有圖烈者言公可使立¶召與語
僧乃屈謝不如<md:KR4d0445_SBCK_007-13b>¶上大悦明年夏擢朝列大夫左侍儀奉
御秋置集賢舘命¶公領集賢公請以司徒色埒黙領之
乃以公為中順大夫¶集賢舘學士兼太史院事明年夏
遷嘉議大夫明年春升¶集賢大學士中奉大夫明年春
<pb:KR4d0445_WYG_007-20a>
進崇徳大夫尚書右丞並¶兼太史院事冬拜榮禄大夫
平章政事兼集賢大學士太¶史院使廿八年乞解機務
以為集賢大學士三十年加領¶太史院事自初授官至
是凡八遷並兼左侍儀奉御明年¶世祖登遐¶裕聖皇后
命公帥翰林集賢太常禮官備禮冊立¶成宗即皇帝位
明年春以翊戴功加守司徒大徳三年復¶拜平章政事
十二年春¶成宗晏駕哀慟成疾秋八月十有七日薨於
大都發祥里<md:KR4d0445_SBCK_007-14a>¶第年六十三以是月某日葬城西南岡子
<pb:KR4d0445_WYG_007-20b>
原通敏公兆次¶公開明廓深喜怒不形於色仁足以立
政智足以周物明¶時務識大體初為¶世祖所知而勸以
治天下必用儒術江南諸老臣及山林¶藪澤有道藝之
士皆宜招納以備選録於是置集賢院下¶求賢之詔遣
使天下天下聞風而起至者悉命公館之禮¶意周洽皆
喜過望其有不稱旨者亦請厚賚而遣之以勸¶來者而
集賢長貳極一時名流盡公所薦用又請置國子¶監學
官増博士弟子員優其廩既學者益衆及尚書省立¶僧
<pb:KR4d0445_WYG_007-21a>
格用事詔公貳政公固辭¶上怒不許僧格日横引用羣
小以為腹心公彌縫其間¶小者損益大者力諌初猶信
用久漸乖違又立徴理司徴<md:KR4d0445_SBCK_007-14b>¶責財利天下囹圄皆滿愁
怨之聲載路㑹地震北京公極¶言地震職此之由¶上詔
罷之盡以與民詔下之日京師民相慶市酒為空僧¶格
益怒數奏公沮格及僧格敗公一無所汙然猶坐累籍¶
没僧格臨刑吏以公為詰僧格曰我惟不聽彼言以至
於¶此¶上知公無罪詔還所籍財産¶裕聖皇后聞其廉正
<pb:KR4d0445_WYG_007-21b>
賜以金帛辭又命所籍未盡還者還¶之又辭¶成宗即位
賜楮幣二十萬緡迺受初¶成宗在潜¶世祖聖意巳有所
屬<md:KR4d0445_SBCK_007-15a>¶成宗屢遣使召公公託疾不往及¶成宗儲位既定索
棋具於公公始一至其邸¶成宗曰人誰不求知於我汝
獨不一來我非為棋具正欲¶一見汝耳汝可謂得大臣
體矣元貞大徳間得賜坐視諸¶侯王者才五六人公必
與焉¶上嘗謂近臣曰若全平章者可謂全才矣於今殆
無其比¶左右或呼其名¶上必怒責之曰汝何人敢稱其
<pb:KR4d0445_WYG_007-22a>
名耶公歴事¶兩朝餘二十年通夕未嘗安寢或一夕至
再三召日居禁¶中經綸天下之務雖妻子未嘗聞其所
言每一政出一令¶下莫能知其自公也有譖公者公不
辯而¶上亦不疑及公罷政有劉監丞者言公在太史多
言災祥<md:KR4d0445_SBCK_007-15b>¶事預國休戚大不敬¶上大怒以為誹謗大臣當
抵罪公頓首曰臣不佞賴¶陛下含容天地之恩也若欲
寘劉罪臣恐無復為¶陛下言者¶上怒不巳公力爭之乃
得釋公所為類如此公平生雅好¶推轂士由公進者凡
<pb:KR4d0445_WYG_007-22b>
數十百人位至公卿大夫者不可勝¶紀而未嘗有徳色
前後所賜金玉束帶裘服弓矢寳器常¶辭讓不敢當嗚
呼若公者乃可謂大臣者矣公娶郜氏封¶趙國太夫人
子男三曰岳住資善大夫隆禧院使力學為¶政有父風
曰玖珠翰林侍讀學士中奉大夫知制誥同修¶國史卒
官曰邁珠早世女一適榮禄大夫徽政院副使伊¶蘇孫
男三曰布逹逹爾瑪安孫女一銘曰<md:KR4d0445_SBCK_007-16a>¶世祖制治三五同風立賢無方如湯執中惟文定公始
<pb:KR4d0445_WYG_007-23a>
事¶裕宗戰戰兢兢夙夜在公名聞¶天子為¶天子使一話
一言納民於軌既闢賢館亦集太史學究天¶人道通孔
李保我¶皇極烝我髦士萬國熙熙衆生濟濟權臣怗勢
羣小並起¶皎然芙蓉出於泥滓¶成宗當陽¶帝貽孫謀惟
公佐之益闡大猷其心孔休其政孔修物無¶不周義無
不由¶成宗賓天公亦長逝生死以之君臣之義斯民之
悲哲人¶之淚竹帛煌煌千載無媿繼述濟美褒榮斯備
刻辭豐碑<md:KR4d0445_SBCK_007-16b>¶用勸來裔
<pb:KR4d0445_WYG_007-23b>
　　故昭文館大學士榮禄大夫平章軍國事行御史¶
　　中丞領侍儀司事贈純誠佐理功臣太傅開府儀¶
　　同三司上柱國追封魯國公諡文貞喀喇公碑¶
粤若稽古唐虞三代之時堯舜禹湯文武之為君臯䕫
稷¶契伊傅周召之為臣明良相逢道同徳一天為之清
地為¶之寧四海晏然萬物咸遂是皆有以開乾坤之運
鍾川岳¶之氣故能致雍熙之和立太平之基更數千載
其事紀於¶詩書不可誣也惟我¶世祖聖徳神功文武皇
<pb:KR4d0445_WYG_007-24a>
帝躬神武之姿心仁厚之徳混一¶區宇視民如傷中統
至元之間民物熙熙知有生息之樂¶盖將參堯舜而四
三代時則有以道事君不詭不阿濟世<md:KR4d0445_SBCK_007-17a>¶於時雍若臯䕫
稷契伊傅周召之為者則魯國文貞公其¶人也公諱博
果宻自祖父海蘭伯而上世為喀喇部大人¶海蘭伯事
王可汗王可汗滅帥麾下遁去¶太祖皇帝虜其全部以
歸第十子雅克章年十餘嵗分賜¶莊聖太后性恭謹善為
弓服事¶世祖皇帝不離左右配以高麗美人名長姬姓
<pb:KR4d0445_WYG_007-24b>
金氏生五¶子次二為公公幼事¶裕廟於東宫間因簡衛
士子俾師贊善王恂恂從北征而¶太傅魏國許文正公
衡為國子祭酒公時年十二眉目秀¶美進退詳雅巳如
成人父知其非常兒請於¶上欲教之讀書有旨入國子
學師事許公性强記日頌¶千餘言有問必及綱領許公
亟稱之謂公必大用於世名<md:KR4d0445_SBCK_007-17b>¶之曰時用字之曰用臣起
家為利用少監出為燕南河北¶道提刑按察副使尋陞
提刑按察使嘗使河東道遇飢民¶死徙相屬因便宜發
<pb:KR4d0445_WYG_007-25a>
廩所活數萬人嵗旱行部所至輒雨¶入為吏工刑三部
尚書僧格得政公數與之爭事於¶上前僧格怒切齒於
公使西域賈人詐為訟寃者遺公美¶珠一篋公却之已
而知其謀出於僧格因謝病免拜翰林¶學士承旨奉使
燕南公弟伊埒薩巴與徹爾等間劾奏僧¶格¶上怒捕繫
僧格遣使者趣召公還入見語連日夜卒誅僧¶格僧格
誅命公為丞相公讓太子詹事旺扎勒時¶上春秋高¶成
宗將兵北方位號猶未正公謂相東宫舊臣則衆論自<md:KR4d0445_SBCK_007-18a>¶
<pb:KR4d0445_WYG_007-25b>
定國家自安矣¶上黙然良久歎息言曰卿慮及此社稷
之福也於是旺扎¶勒為丞相而公平章政事僧格時賣官
高下有定價上自¶朝廷下至州縣綱紀大壊在官者以
掊刻相尚民不堪命¶往往起為盜賊公與諸公謀議欲
革僧格弊政首召用舊¶臣為僧格所斥逐者尤重文學
知名之士使更相薦舉雖¶毫髪之善亦無所遺僧格之
黨唯實都納蘇羅丹黙哷王¶濟等罪狀尤著則劾治而
誅之其餘隨才拔擢待之無間¶繇是人情翕然悦服每
<pb:KR4d0445_WYG_007-26a>
遣使必慎擇其人使還問之以所¶至長吏為政善惡之
狀其自四方來者亦然參伍相驗無¶能欺者苟政績尤
異輒¶上聞或賜璽書或賜衣物隨加遷擢故當是時百
官得其<md:KR4d0445_SBCK_007-18b>¶人萬事得其理陰陽調和年榖屢登庶民樂業
海内大治¶世祖暮年以天下事屬之於公嘗謂公曰¶太
祖有言國家之事譬右手執之復佐以左手猶恐失之¶
今我為右手左手非汝耶¶上每與公極論治道古今成
敗之理至忘寢食或危坐達¶旦謂公曰曩與許仲平論
<pb:KR4d0445_WYG_007-26b>
治仲平不及汝逺甚先許仲平¶有隠於朕耶抑汝之賢
過於師耶公皇恐謝曰臣師見理¶甚明臣之所聞知何
足以跂其萬一第臣師起於布衣¶君臣分嚴進見有時
言不克究臣賴先臣之力¶陛下撫臣兄弟如家人兒子
朝夕左右¶陛下又幸聽其言故得盡言至此¶上又嘗撫
髀歎曰天既生汝為吾輔佐之臣何不前三二<md:KR4d0445_SBCK_007-19a>¶十年及
吾未衰而用之也巳而顧謂侍臣曰此吾子孫之¶福也
或上書謂征流求國及徵江南包銀有詔集百官¶議而
<pb:KR4d0445_WYG_007-27a>
行之公力請於¶上為寢其事公以¶朝廷庶政多仍襲前
代第求詳於簿書稽古禮文之事顧¶缺而不講巳奏得
旨與文學之士共議定為規制使萬世¶可以循守用事
之臣有不便者力加沮抑故其事中輟識¶者至今為恨
太尉巴延受遺詔立¶成宗召公共定大計丞相欲入亦
拒不納¶成宗立以公為¶先朝腹心之臣尤加禮重事有
不可行公必侃侃正言援¶引古今復甚力<md:KR4d0445_SBCK_007-19b>¶上聞之悚然
雖巳成命數奪而止公在中書同列頗嚴憚¶公或以私
<pb:KR4d0445_WYG_007-27b>
意千政公輒拒不從繇是深以為怨㑹公以疾¶在告¶上
亦不豫久因搆公與丞相有隙出公為陜西省平章他¶
日¶聖體稍安怪公不預奏事問知其故大怒責丞相以
為欺¶立召公復入中書公體素弱至是氣羸益甚¶上以
御史臺事簡拜昭文館大學士平章軍國事行御史¶中
丞領侍儀司事公巳去朝廷之政稍紊於其舊久之¶丞
相頗覺為同列所誤不得與公共事引咎自責流淚滿¶
襟未幾果以累聞於是朝廷益知公之賢公在御史臺
<pb:KR4d0445_WYG_007-28a>
監察御史及各道廉訪使者多擇士人為之患吏不知
義<md:KR4d0445_SBCK_007-20a>¶理言通一經一史試吏及勸¶上降詔勉勵學校議行
科舉所改苛法如按官吏犯贓子¶不得證父妻妾不得
證夫主皆仁政之大者公慮諤勒哲之¶後大臣中無可繼
之者乃薦達爾罕哈喇哈遜自江浙行¶省平章政事召
拜丞相嚴重守正卒有功於社稷¶武宗出鎮北邊百官
郊餞欲與公易所騎馬公謝不敢當¶第獻所騎馬明年
使者自塞上來賜公名鷹一蓋¶武宗已屬意於公矣公
<pb:KR4d0445_WYG_007-28b>
喜劑量人才聞人有善汲汲然求¶之唯恐不及今之朝
士凡知名天下者皆其客也¶世祖知公之貧數厚賜公
公悉以分昆弟故人之家無所¶遺餘子孫所仰唯第宅
碾磨之類蓋賜物之不可分者公¶薨於大徳四年(闕/)月
十七日年止四十又六<md:KR4d0445_SBCK_007-20b>¶天子震悼士大夫哭泣相弔是
月廿七葬大都西四十里¶東安祖之原葬之日都城之
民為之罷市公得君而不恃¶得人而不滿居高位而自
卑若不足天下視其身進退為¶朝堂重輕十年¶武宗追
<pb:KR4d0445_WYG_007-29a>
念其忠贈純誠佐理功臣開府儀同三司太傅上¶柱國
追封魯國公諡文貞夫人寇氏王氏皆魯國夫人冦¶氏
前卒生子回回今為淮西㢘訪使王氏御史中丞薊國
文正公夀之女生子庫庫今為集賢¶待制二夫人皆與
公合葬父官至衛率贈開府儀同三司¶上柱國追封晉
國公母晉國夫人祖父贈光禄大夫上柱¶國追封河東
郡公祖母河東郡夫人¶世祖臨崩賜公璧一曰汝死持
此來見我故公之薨與璧¶俱葬君臣之義死生不渝如
<pb:KR4d0445_WYG_007-29b>
此銘曰
大哉<md:KR4d0445_SBCK_007-21a>¶有元¶皇皇世祖仁明而武以一天下天下既一帝
賚良弼整我¶皇綱儀爾百辟於唯魯公百辟是儀篤學
力行聖賢為師¶利用是監按察是司入長天官天官惟
時迺董考工百工¶攸宜迺領司寇直哉無私爰陟辨章
百揆咸敘無言不讐¶帝所倚注誅鋤惡草長養嘉榖晚
領臺綱¶朝廷是肅父父子子夫夫婦婦下毋證上風俗
益厚當是¶之時隂陽和平雨暘時若百榖熟成薄海内
<pb:KR4d0445_WYG_007-30a>
外於變時雍¶匪公則賢維¶帝任公昔在唐虞臯䕫稷卨
殷周之世伊旦孔碩公之事¶君動與道俱雖古名臣何
以加諸¶帝將上天白璧是授公今雖沒在<md:KR4d0445_SBCK_007-21b>¶帝左右王城
之西巍巍高墳樹之松柏鬱然如雲盛徳之¶源澤流子
孫凡百有位視此刻文¶
　　程氏先塋之碑¶
至元二十四年孟頫自布衣蒙¶恩擢兵部郎中時員外
郎程君天錫實為同僚以故知之¶為詳君天姿樂易未
<pb:KR4d0445_WYG_007-30b>
嘗見愠色家既饒財好士而能施視¶人之急難若已處
之有求者輒與無所靳其居官不避事¶與之處愈久而
無怨古之所謂豈弟者君其近之孟頫自¶兵部遷直集
賢君陞郎中孟頫既外補君乃閒居不復求¶仕進徜徉
閭里間自樂而已元貞元年孟頫蒙¶恩召至都下見君
顔貌如渥丹視在兵曹時不加老然後¶益知其所養者
為不淺淺也一日謂孟頫曰禹圭家世居<md:KR4d0445_SBCK_007-22a>¶蒲金末自蒲
來燕居燕者三世矣墳墓皆在燕自曾祖而¶上皆葬於
<pb:KR4d0445_WYG_007-31a>
蒲道里之遼逺譜諜之散亡葬於蒲者既巳不¶可得而
考矣既往者不可得而追矣而今而後不思所以¶傳久
逺則葬於燕者又安能久不泯哉知我者莫如子圖¶所
以傳久逺者莫如子之文子其為我圖所以傳久逺者¶
孟頫識君且十年其交情如一日欲辭則不可乃按其
行¶狀敘而銘之按程氏其先蒲州人世以農為業曽祖
諱浩¶字浩然性機巧凡工事無所不解由是舍農而工
技藝之¶精出儕輩右年八十四卒妣羅氏祖考諱璋字
<pb:KR4d0445_WYG_007-31b>
彦玉資剛¶毅以倜儻見稱善商賈之事遂以致富當金
之亡來居於¶燕程氏之居燕自彦玉始年八十三卒妣
王氏考諱震字¶伯威仕<md:KR4d0445_SBCK_007-22b>¶聖朝為人匠打捕鷹房總管慨
慷不拘小節既耄乃謝事¶年八十三卒妣路氏治家愿
而有别年八十五卒嵗庚戌總管府君卜新塋於故燕
都陽春門¶外三里莊以葬祖考戊辰新作大都而塋域
當¶御道是嵗八月程君乃改卜於看舟造吉村之原自
曽祖¶而下三世皆徙葬焉去古既逺好名者衆爭取先
<pb:KR4d0445_WYG_007-32a>
代賢臣¶名士高官大爵者冒以為其所自出不知誣其
祖之為過¶之大也程君獨不然書其行事務不失其實
亦可謂淳實¶不欺矣抑余觀程氏累世夀皆至八十餘
至程君起家為¶郎光顯一時家事殷厚優㳺佚老年六
十餘若四十許人¶而二子又皆秀發足稱其家易曰積
善之家必有餘慶意¶其上世積徳之厚故天之報施若
是耶其餘慶蓋未艾也¶君娶李氏大都人二子長曰昻
霄次曰仲霄銘曰<md:KR4d0445_SBCK_007-23a>¶
<pb:KR4d0445_WYG_007-32b>
元貞元年乙未七月朔日作程氏先¶塋之銘維程氏家
本農也居於蒲阪¶聖元割金爰徙薊丘既富夀昌看舟
造吉實為燕程始祖¶之藏施於後人其子子孫孫世享
之¶
　　郝氏先塋碑銘(元復初/製序)¶
芒芒往古得姓維均孰非積善而後克振郝氏之先出
太¶昊世裔孫封殷以采為氏秦漢梁周咸有聞人至唐
益顯¶位於相臣金有宛平卓魯之化從金居汴入¶元徙
<pb:KR4d0445_WYG_007-33a>
霸卒葬盧師為燕始祖四子皆賢有孫孔武弼亮贊¶襄
衮職是補慶延祖考大啓土宇土宇既啓再世維公孰¶
匪象賢其先克封盧師之原山川之㑹何以樹之維松
及¶檜曰昭曰穆敘葬於斯子子孫孫聿來孝思維孝維
忠天<md:KR4d0445_SBCK_007-23b>¶監不逺我作銘詞百世其勸¶
　
　
　
<pb:KR4d0445_WYG_007-33b>
　
　
　
　
　
　
　
　松雪齋集巻七
