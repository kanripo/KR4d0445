# -*- mode: mandoku-view; -*-
#+TITLE: 松雪齋文集
#+DATE: 2015-09-11 15:30:10.544555
#+PROPERTY: ID KR4d0445
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0309-007松雪齋文集-卷第七.
<pb:KR4d0445_SBCK_007-1a>¶
松雪齋文集卷苐七¶
　記¶
　　　吴興山水清逺圖記¶
昔人有言吴興山水清逺非夫悠然獨徃有㑹于心者不¶
以爲知言南来之水出天目之陽至城南三里而近匯爲¶
王湖汪汪且百頃玉湖之上有山童童狀若車盖者曰車¶
盖山繇車盖而西山益髙曰道塲自此以徃奔騰相屬弗¶
可勝圗矣其北小山坦迤曰峴山山多石草木踈痩如牛¶
毛諸山皆與水際路遶其麓逺望唯見草樹縁之而已中¶
湖巨石如積坡陀磊磈葭葦藂焉不以水盈縮爲髙卑故¶
曰浮玉浮玉之南兩小峯參差曰上下釣魚山又南長山¶
曰長超越湖而東與車盖對峙者曰上下河口山又東四¶
<pb:KR4d0445_SBCK_007-1b>¶
小山衡視則散布不屬&KR0025;視則聮若鱗比曰沈長曰西余¶
曰蜀山曰烏山又東北曰毗山逺&KR0035;微&KR0252;中突若覆釡玉¶
湖之水北流入于城中合苕水于城東北又北東入于震¶
澤春秋佳日小舟泝流城南衆山環周如翠玉&KR0355;削空浮¶
水上與舡低昻洞庭諸山蒼然可見是其㝡清逺䖏耶¶
　　　縮軒記¶
余與戴子遇扵浙水之上相郷而咲曰胡然而来乎於是¶
握手而語促膝而坐莫&KR0647;而相與為友其㳺&KR0025;之樂大暑¶
金石焦草木枯大雨沾裳濡&KR0085;而不以為困啇論辨析百¶
反而不以為異已俄而戴子有歸志曰吾將歸乎四眀之¶
山遵海濵而䖏辟吾堂之南霤名之曰縮軒子能記之否¶
乎曰何㢤子&KR0001;謂縮者戴子曰甚矣吾之衰也吾畏人者¶
<pb:KR4d0445_SBCK_007-2a>¶
也余仰而聴俯而惑曰人之生也必有慊然不&KR0085;扵中而¶
後畏縮怯耎之心生今子貌枯而道&KR0254;家貧而徳新人将¶
畏子子何畏扵人而何縮之云乎戴子曰向也吾睢睢而¶
于于而無與居髙吾&KR0227;博吾裾自以爲讀先王之書出而¶
用之上可以佐時下不失自娱當是時志進而巳君子淂¶
時則大行不淂則龍蛇吾聞之知進而不知退知存而不¶
知亾千&KR0010;之後人将謂我愚今吾徃矣木石之與居而麋¶
鹿之與群而已耳且子獨不見夫魚與鳥乎山林之樂江¶
湖之性雖有韶濩之音子都之姣一旦遇之飛者決起㳺¶
者深潜矣憂患怵乎吾情而事物感乎吾心世且與我違¶
矣而欲不縮淂乎余喟而歎曰吾過矣子之言是也吾喻¶
子志矣天下莫夭扵盜而顔子爲夀莫貧扵齊景而伯夷¶
<pb:KR4d0445_SBCK_007-2b>¶
為富萬鍾之祿君子&KR0137;以為不&KR0085;衮衣之榮君子&KR0137;以為¶
辱世以為石君子以為玉由是言之則子&KR0001;謂縮者豈非¶
屈扵一時而伸扵後世者耶¶
　　　默齋記¶
華隂楊君士桓名&KR0001;居室曰黙齋而屬余為記余嘗試為¶
之&KR0003;曰言者心之&KR0001;彂也人心之動必形扵言故凡有動¶
于中者雖欲不言言而欲不類不可得也故喜則言便怒¶
則言&KR0997;悲則言慘憂則言塞忿則言煩&KR0231;則言甘氣&KR0033;者¶
剛以逹謀深者險而詭徳厚者簡而中資羙者清而髙峻¶
者必&KR0064;而支者必疑此&KR0011;之&KR0001;可推而君子亦以是觀人¶
焉傳曰言行君子之樞機樞機之彂榮辱之至也一言可¶
以為榮一言可以為辱言固不可不慎也而亦不能無言¶
<pb:KR4d0445_SBCK_007-3a>¶
也今子以黙自銘豈遂欲無言乎夫隂者陽之基也静者¶
動之代也隂不極則陽不生静不極不能以&KR0384;動今夫雷¶
霆之震驚凡天地之間萬物之衆蝡動喘息有知無知之¶
殊皆鼓舞動盪氣達而甲坼其功若是然而至扵秋冬之¶
交則黙然若無有者一&KR0137;彂聲則妖異随之矣向使雷霆¶
日日而鳴則吾見萬物英華将不歛英華之不歛則生意¶
㡬息又何望扵遂其性㢤君子之道&KR0137;黙&KR0137;語隂陽之義¶
也孔子曰夫人不言言必有中老子曰大辯若訥是故人¶
患不能黙耳不患不能言也苟能黙矣扵言乎何有平居¶
恂恂如不能言及夫臨大事決大議一言而人無異辞此¶
古&KR0001;謂能黙者也而非無言之謂也士桓其勉之㢤¶
　　　眀肅樓記¶
<pb:KR4d0445_SBCK_007-3b>¶
至元十六年詔立後衛親軍都&KR0204;揮司設使副簽事統選¶
兵萬人車駕&KR0001;至常&KR0025;營白鴈口既成官有&KR0492;士有舎糗¶
粮有倉金鼓有樓器械有局交易有市凡軍中之政畢舉¶
營南迫信安河西臨滹沱白溝東與郎城蛤蜊港接越六¶
年當至元廿一年秋大霖雨眀年秋又雨群川澷流營居¶
水中士馬告病樞宻院以聞得&KR0562;移稍西扵是重作圎營¶
去卑就髙舎危即安衆心胥&KR0003;不日成之士強馬蕃視昔¶
為雄由是開屯田千頃用其農&KR0169;以講武事無坐食倉&KR0338;¶
之弊而有古者寓兵於農之遺意焉中營為樓凡數十楹¶
懸金鼓以警士之視聴雄偉壮麗去地百尺憑髙逺望可¶
盡數十百里之外&KR0010;時椎牛釃酒髙㑹饗士三令而五申¶
之坐作進退無不如法自衛帥以下咸請名斯樓而記之¶
<pb:KR4d0445_SBCK_007-4a>¶
㒒聞之古人有言曰兵政貴眀軍令貴肅舎眀與肅非政¶
令之善者廼名之曰眀肅而求集賢侍講學士宋公大書¶
以扁其顔方今¶
天子聖眀四海之内晏然無桴鼓之警宿衛之士皆安生¶
樂業　其器械&KR0085;其衣食春秋屬&KR1060;鞬蕳車馬&KR0025;乗輿廵¶
&KR0273;蒐獮出入神旗豹尾之間示不&KR0111;武&KR0497;而巳而諸公能¶
扵無事之時勤扵軍政如此其&KR0001;謂暇且整者耶夫君子¶
聞鼓鼙之聲則思将帥之臣況入其營壘登斯樓見其行¶
事者乎可以知一時将帥之賢矣抑又聞之古之謀帥者¶
以&KR0003;禮樂敦詩書爲賢詩書禮樂疑若扵将帥邈然不相¶
及然欲使士卒皆有尊君親上之心非是四者其孰與扵¶
此故因記斯樓之成而併書之以爲諸君勉¶
<pb:KR4d0445_SBCK_007-4b>¶
　　　完州前進士題名記¶
古者郷州黨遂皆有庠序以教學者其大夫長正亦皆其¶
郷之長老以帥其子弟故民之&KR0025;之也易夫惟其&KR0025;之也¶
易則人才之衆多匪降自天亦人力之助也金自有&KR0038;以¶
至扵亡僅百年然以文耴士完州之境豋進士苐者舉不¶
乏人當金之時完未爲州永平一縣而已夫一縣不爲大¶
也百年不爲乆也而士徃徃以儒科起家豈可謂非羙㢤¶
劉君安仁完人也予徃在江左識其人及予来燕謂予曰¶
曩吾邦之羙若是而今也則亡吾耻之思琢石大書郷先¶
生之以進士進者刻之學宫将使徃者傳逺而不墜来者¶
景慕而知&KR0134;且求余文爲之記安仁斯言真仁人之言也¶
古之郷長老帥其子弟而教之其意亦若是而巳自世俗¶
<pb:KR4d0445_SBCK_007-5a>¶
&KR0026;之孰不以為迂踈不切而安仁乃汲汲然若已有&KR0001;未¶
&KR0085;而為之非知本乎夫儒者之事通乎天人而接乎聖賢¶
推而放之可以為邦&KR0038;之光卷而懐之猶不失為身&KR0113;家¶
齊之士可不務諸扵是探討故實自天㑹訖于正大淂三¶
十有　人併攷其官簿書而刻之凡完州之士非其曽玄¶
則其雲仍也盍思勉于學以無負安仁之意孔子曰十室¶
之邑必有忠信又况以一州之庶豈無聞風而興起者㢤¶
安仁名　今掾中書省云¶
　　　賢樂堂記¶
延祐四年　月　日¶
詔作林園于大都健徳門外以賜太保曲出且曰今可為¶
朕春秋行&KR0273;駐驆地有司受詔越月而成南瞻京&KR0692;雲氣¶
<pb:KR4d0445_SBCK_007-5b>¶
欝䓗北眺居庸峰巒崒嵂前包平原&KR0077;掎絶㠋山廽水縈¶
誠畿甸之勝䖏也中園為堂搆亭其前列樹花果松柏榆¶
栁之屬不侈不隘克称¶
上意集賢大學士臣邦寕&KR0167;請賜名其堂若亭乃命臣趙¶
孟頫具名以聞扵是請名其堂曰賢樂之堂孟子&KR0001;謂賢¶
者而後樂此者也亭曰燕喜之亭詩&KR0001;謂魯侯燕喜者也¶
制曰可即日命昭文舘大學士臣溥光書以賜之太保公¶
復俾孟頫為之記以表¶
上恩及名堂之意古者賢公卿大臣遭遇時君得志當世¶
盖亦有園池臺榭之觀非徒以適宴休縦&KR0483;逰而巳将以¶
散意息慮思其政求其道推其樂扵天下以輔成其君也¶
惟古之為園也臺榭也必以仁為之基義為之塗禮為之¶
<pb:KR4d0445_SBCK_007-6a>¶
藩垣不言而信及扵豚魚不動而澤&KR0013;乎草木品物欣欣¶
各得其&KR0001;是以居之而安逰之而適思之而淂求之而合¶
推其樂可以及乎四海保其地可以傳乎子孫故孟子曰¶
賢者而後樂此不賢者雖有此不樂也公以深忠碩徳光¶
輔¶
聖眀位列三公㤙&KR0227;百辟而戰戰慄慄夙夜匪&KR0520;恒懼無¶
以報¶
聖天子之深恩近有　詔進公太傅公俯伏力辭必淂請¶
而後已然後人始知有辭譲之風非賢乎況兹園池䑓榭¶
之為不作扵已而受于¶
天子且¶
天子不以賜他臣而以賜公是¶
<pb:KR4d0445_SBCK_007-6b>¶
天子以賢賞公而公以賢受賞君臣一徳相際如此必能¶
推其樂保其地如古之賢者則魯侯燕喜之頌不淂專羙¶
扵前矣此名堂若亭之意而天下亦以此望扵公也敢書¶
以爲記¶
　　　大雄寺佛閣記¶
閼逢涒灘之嵗春正月長興大雄寺僧道成使其徒得恩¶
以書来謁曰大雄故陳之報徳寺而今名則宋治乎間&KR0001;¶
更也廣廷大殿䂓制偉傑殿北故有華嚴殿荒陋迫阨見¶
者咸謂弗称道成乃與居拱者謀即其地建佛閣三十楹¶
既成中置大像復作小像千翼之黄金荘嚴勝相備具盖¶
裒人之施竭已之資崇積銖寸忍可誓&KR0133;㦄一星周而僅¶
有濟今拱既死而道成亦已老矣&KR0178;遂泯泯無以示後人¶
<pb:KR4d0445_SBCK_007-7a>¶
敢以記請予竊嘉其志乃為之記曰天下之事&KR0011;非茍且¶
欲速者&KR0001;能為也夫欲速則志不逹茍且則功易堕吾觀¶
二子經營謀度忘十年之乆而以必成為期故能闢隘陋¶
為髙眀化荆&KR0068;為岑樓繚以朱䦨覆以重檐然後視殿若¶
廷始若無愧微夫二子堅持之撡勤䔍之行弗遽弗撓安¶
能以小&KR0384;大以難&KR0384;易訖不違其志如此㢤其視世之苟¶
且欲速徼倖旦莫者&KR0001;成就為何如是可書已按長興為¶
陳髙祖故里寺其宅也有檜在廷&KR0033;殿之西偏邑長老言¶
當時故物也蒼皮赤文破裂竒詭而茂恱之色千載不渝¶
余故毎至輒盤桓其下而不能去及登斯閣為之四頋山¶
川&KR0299;&KR0705;萬像蒼&KR0252;古人遺跡皆巳湮&KR0255;無餘矣而此樹婆¶
娑獨以浮屠氏故得全是豈偶然也㢤則又為之咨嗟歎¶
<pb:KR4d0445_SBCK_007-7b>¶
息而不能已寺在唐㑹昌間嘗癈至大中乃&KR0167;又一百¶
年當宋天聖三年寺僧志　䓁始新作三門又二百¶
年而閣始建繇陳天嘉至于今其&KR0440;興大略如此寺故無¶
紀載故余併及之使来者有攷焉¶
　　　瑞州路北乾眀寺記¶
瑞州城東北有山曰妙髙登兹山者山川之髙深樹木之¶
隂森蓮花之敷芬禽鳥之翔吟凡一郡之勝萃扵人目盖¶
俗氛&KR0001;不能至而佛境之&KR0001;融攝也在昔宋時祠洪山靈¶
峰尊者扵其顛郡人禱焉雨&KR0665;弗愆而物無疵癘扵是延¶
乾明寺尼妙智俾主祠事智以苦行浄業檀施聿来因闢¶
祠為寺而自别為北乾眀焉仍乾眀之名示不&KR0111;本而加¶
北者以方&KR0001;言也既乃度元勝永逺了敬紹勤為徒敬也¶
<pb:KR4d0445_SBCK_007-8a>¶
勤也得智之道相與刻苦勵志拓故宏新而敬之徒法玉¶
貴亨益思&KR0001;以&KR0816;智之始圗乃搆堂以安清鉢築室以嚴¶
浄居法堂西敞靈祠南啔佛天菩薩羅漢之像經侓論教¶
之蔵各為大屋以覆之棟宇之&KR0173;雕塑之巧繪畫之工黄¶
金丹砂璀璨芬郁之飾種種荘嚴咸詣其極最後作堂扵¶
萬竹中以為宴坐之䖏紫莭湘斑森然林立如植幢盖風¶
生而璆琳鳴雨集而鸞鶴舞見者驚喜至者忘歸其&KR0001;成¶
就如此而錄教事者方且以事撓之若不可朝夕居元貞¶
二年了敬乃携其徒王與亨之建康求直其枉遂絶長江¶
渡大河北走¶
京師行御史䑓中丞張閭公宣政院參議旦牙公引以見¶
大護&KR0038;仁王寺瞻八大師以其事上聞有¶
<pb:KR4d0445_SBCK_007-8b>¶
&KR0562;護持禁毋擾其寺且賜了敬&KR0197;圎&KR0116;大師巳而¶
皇太后妃子皆憐之賜衣與食又降¶
懿&KR0562;以其寺充位下焚&KR0113;道塲度弟子出入¶
宫掖得乗水驛徃来大恩優渥可謂至矣山靈川祗亦大¶
&KR0172;喜適中丞公行宣政院扵杭敬與其徒自江右来謁公¶
公示孟頫以事状命為文記其始末乃叙其事以為記了¶
敬宜以遭逢自慶益自砥礪究竟六度上報¶
&KR0038;恩其徒亦宜㳤慎持戒精進不退以成敬之志則庶㡬¶
無負¶
&KR0038;家崇重之意未㡬中丞公拜中書左丞将行以一大蔵¶
經與之使迎至乾眀有以見中丞公之能施而二三比丘¶
尼其道有&KR0085;以動王公大人者皆可書也自智之建寺其¶
<pb:KR4d0445_SBCK_007-9a>¶
法盖甲乙相傳云¶
　　　九宫山重建欽天瑞慶宫記¶
九宫之山真人居之其山之髙去地且四十里殆與人境¶
絶多夀木靈草幽花上藥薈蔚藿蘼䝉籠蔓延扵其上清¶
泠之泉噴薄飛流扵其下盖逰仙之舘而栖真之地也自¶
真人之居是山禱焉而雨&KR0665;時祈焉而年&KR0150;熟故宋人築¶
宫而嚴事之其事則司業易公之記可攷矣已未江上之¶
&KR2005;兵既觧而宫毀于盜沖隱大師封君大夲與其徒思復¶
于古昔拾瓦礫除蓁莽度才鳩工作而新之廼作妙應之¶
殿殿西南郷為淵静之居東為方丈殿南為天光之堂其¶
上曰朝元之閣閣西龍神殿東為蔵室皆南郷閣之南為¶
仙㳺之殿又南為通眀之殿殿西為西廡廡西為道院其¶
<pb:KR4d0445_SBCK_007-9b>¶
東亦為廡東廡之東為齋&KR0814;倉&KR0338;廡南為天聲之樓縣大¶
鍾其上樓東西面又為道院庭西東面為朝真之舘中庭¶
為虗皇之壇壇南為碑亭亭南為三門門東為化士之局¶
西亦如之三門之南為華表其東西皆属以周廊門南為¶
壷天之亭又南為天上九宫之門合數百間皆雄傑壮麗¶
儼若清都縹緲靚深疑出塵境雖仙靈之宅隂有相者亦¶
不可謂非人力之極&KR0384;也當封君時則有若某某同其勞¶
封君既老戴君継之㝡後淂法師羅君希紸某某成其終¶
繇封君以耒㦄年三十更有道之士十數然後毀者&KR0167;完¶
癈者&KR0167;興卑者崇之缺者增之百神之象&KR0021;酒之器飬生¶
之田鼓鐘幕帟供張之具視昔有加焉至元丁亥孟頫奉¶
詔赴闕始識法師羅君于京師而又與予同邸舎居乆之¶
<pb:KR4d0445_SBCK_007-10a>¶
以記為請不得辞乃叙其事而記之然余扵此重有感焉¶
使世之儒者不廢先儒之&KR0003;以正誼眀道為心令議者不¶
淂以迂濶而非之則斯文當日新庠序當日興子衿之刺¶
不作矣豈惟是㢤使天下之人農工啇賈皆不墜其先人¶
之業各善其事則家日以益富生日以益厚安有壊家毀¶
屋者㢤余扵此重有感焉故併書使刻之石後之人其尚¶
思余言毋俾其成之難者敗于易也¶
今天子崇信道徳凡兹山之田皆巳&KR0167;其租矣衣食于山¶
中者盍亦思庶人帥子若弟終嵗勤動以供賦&KR2005;而吾乃¶
得優㳺消揺茹&KR0188;飲水以自樂其道宜何以報¶
帝力㢤羅君方以道術受知¶
聖明其必有以也¶
<pb:KR4d0445_SBCK_007-10b>¶
　　　南涇道院記¶
淛右之地水居十七其&KR0020;汪洋沮洳徃徃而是水行之道¶
可以通舟楫土人謂之為涇嘉興城西南五十里而逺曰¶
秀涇有張氏者居其地徳祐之末燬于兵火張君全真廼¶
改築于秀涇之南&KR0001;謂南涇者也既而其妻死不&KR0167;娶闢¶
以為道院脫儒&KR0227;着道士服翛然獨䖏以頥性養神為事¶
凡田疇&KR0001;入悉以供土木工估中為殿堂祠玄武神其背¶
為延真之閣講道之堂其左右為栖士之舎其陽為迎仙¶
之橋放生之池因池為堤列樹松柏梅竹又南數十百歩¶
有大朴數百年物作菴其下曰朴菴陂塘環縈林木蔽翳¶
境物㓗盛清人心目故逰方之士樂其䖏而多至焉盖經¶
始于至元丙戍㦄十有餘年而後成亦勤矣㢤人之生也¶
<pb:KR4d0445_SBCK_007-11a>¶
自非聖賢莫不有&KR0001;&KR2005;&KR0137;&KR2005;扵名&KR0137;&KR2005;扵利大有&KR0001;求則¶
大&KR2005;小有&KR0001;求則小&KR2005;捴捴如也割去世累優㳺恬淡以¶
求自適雖未爲無&KR0001;求其視汲汲扵名若利匍匐顛仆扵¶
汙&KR0126;之塗䂓毛&KR0288;衣食以嫗喣妻子相去豈不逺㢤&KR0004;松¶
江&KR0113;竹胡氏事玄武甚嚴其家火而神像儼然獨存張君¶
迎歸構殿以祠之上梁之日雨㡬不克建張君禱焉俄有¶
白鶴廿八&KR0025;東北来翶翔其上良乆西南去雨随已而大¶
雨扵西南三里之外何其異也上強山僧靖逹&KR0025;吾逰道¶
張君之爲人且道其意乞文記其始末故采其言以爲記¶
　　　管公樓孝思道院記¶
按吴興志管夷吾之後有避地于此者人因名其地曰棲¶
賢今烏程棲賢山是也其裔散䖏郡邑汔于今不絶吾妻¶
<pb:KR4d0445_SBCK_007-11b>¶
仲&KR0078;&KR0001;自出也仲&KR0078;名道昇父諱伸字&KR0033;夫倜儻尚義晚¶
莭益自憙郷里称之曰管公無丈夫子仲&KR0078;特&KR0001;鍾愛至¶
元廿六年歸于我皇慶元年以余官二品封吴興郡夫人¶
夏五月賜告還家間謂余曰道昇先人&KR0255;而無後禮婦人¶
内夫家而外父母家又不得祀公&KR0010;時奉嘗缺焉此不能¶
不重哀思者毎一念之未嘗不涕横集而心欲折也&KR0273;先¶
人敝廬無恙意即是建祠俾方外士為之嚴事庶乎少紓¶
予哀而其為乆逺計也似亦可㢤吾咨其孝又善其䖏是¶
也得禮外意遂用其言為&KR0114;相其宜剏樓三間以祠公及¶
公之配周凡材竹甓石悉撤其舊而壹新之既成使道士¶
掌之扁曰孝思道院又買&KR0254;田三十畒以供&KR0021;祀且&KR0085;其¶
食予時與仲&KR0078;徃造其間祭饗&KR0025;里俗&KR0137;者亦&KR0085;以少慰¶
<pb:KR4d0445_SBCK_007-12a>¶
公之靈營也㢤書事于石尚俾我後人勿替夫人之志云¶
　碑銘¶
　　　大元&KR0217;賜故榮祿大夫中書乎章政事守司徒集¶
　　　賢院使領太史院事贈推忠佐理翊亮功臣大師¶
　　　開府儀同三司上柱&KR0038;&KR0503;封趙&KR0038;公謚文㝎全公¶
　　　神道碑銘¶
太祖皇帝既受天命略㝎西北諸&KR0038;回鶻㝡彊最先附遂¶
詔其主亦都護苐五子與諸皇子約為兄弟寵異&KR0227;諸&KR0038;¶
自是有一材一藝者畢效扵朝至元大徳間在位之臣非¶
有攻城野戰之功斬将搴旗之勇而道包儒釋學際天人¶
&KR0009;¶
天子之腹心繫生民之休戚者惟趙&KR0038;文㝎公而已¶
<pb:KR4d0445_SBCK_007-12b>¶
今上皇帝臨御之七年始行褒䘏之典扵是贈公祖父官¶
爵勲封越明年&KR0167;賜碑墓道命臣孟頫為之文當¶
世祖時公為平章政事臣為兵部郎中趍赱省闥識公為¶
舊承言論政知公為詳敢不祗奉¶
眀詔公諱阿魯渾薩理囬鶻北庭人今&KR0001;謂畏吾児也以¶
父字為全氏曾祖諱乞赤也奴亦納里妣可吕竭失怗林¶
祖諱阿台薩理贈保徳功臣銀青榮祿大夫司徒柱國追¶
封趙&KR0038;公謚端愿妣張氏&KR0503;封趙&KR0038;夫人父諱乞台薩理¶
早受浮屠法扵智全末利可吾坡地沙圓通辯悟當時咸¶
推讓之累贈純誠守正功臣太保儀同三司上柱&KR0038;&KR0503;封¶
趙&KR0038;公謚通敏妣李氏累封趙&KR0038;夫人初通敏公&KR0025;父自¶
燕還北庭生公兄弟三人已而&KR0013;召留妻子北庭公兄弟¶
<pb:KR4d0445_SBCK_007-13a>¶
稍長奉毋東求其父&KR0010;餘至雲中得通敏公居三年公従¶
&KR0038;師八思馬學浮屠法不數月盡通其書㫄逹諸&KR0038;及漢¶
語¶
世祖知其材俾習漢文書頃之遂通諸經史百家若隂陽¶
㦄數圗緯方技之&KR0003;靡不精詣㑹&KR0038;師西還携與俱&KR0010;餘¶
乞歸省師送之曰以汝之學非為我佛弟子者我敢受汝¶
拜耶勉事¶
聖君相泣而别比至&KR0692;師已上書薦之¶
&KR0073;宗得召入宿衛日以茟札侍左右至元二十年冬有二¶
僧西来見自言知天象¶
上召通象胥者數軰與語莫能觧有脫烈者言公可使立¶
召與語僧乃屈謝不如¶
<pb:KR4d0445_SBCK_007-13b>¶
上大恱眀年夏擢朝列大夫左侍儀奉御秋置集賢舘命¶
公領集賢公請以司徒撒里蛮領之乃以公為中順大夫¶
集賢舘學士兼太史院事眀年夏遷嘉議大夫眀年春升¶
集賢大學士中奉大夫眀年春進資徳大夫尚書右丞並¶
兼太史院事冬拜榮禄大夫平章政事兼集賢大學士太¶
史院使廿八年乞觧機務以為集賢大學士三十年加領¶
太史院事自&KR0004;授官至是凡八遷並兼左侍儀奉御眀年¶
世祖登遐¶
&KR0073;聖皇后命公帥翰林集賢太常禮官&KR0497;禮&KR0634;立¶
成宗即皇帝位眀年春以翊戴功加守司徒大徳三年&KR0167;¶
拜平章政事十一年春¶
成宗晏駕哀慟成疾秋八月十有七日薨于大都發祥里¶
<pb:KR4d0445_SBCK_007-14a>¶
苐年六十三以是月　日&KR0089;城西南岡子原通敏公兆次¶
公開眀廓深喜怒不形扵色仁&KR0085;以立政智&KR0085;以周物眀¶
時務識大體&KR0004;為¶
世祖&KR0001;知即&KR0134;以治天下必用儒術江南諸老臣及山林¶
藪澤有道藝之士皆宜招納以&KR0497;選錄扵是置集賢院下¶
求賢之詔遣使天下天下聞風而起至者悉命公舘之禮¶
意周洽皆喜過望其有不称&KR0562;者亦請厚賚而遣之以勸¶
来者而集賢長貳極一時名流盡公&KR0001;薦用又請置&KR0038;子¶
&KR0101;學官増&KR0054;士弟子貟優其禀既學者益衆及尚書省立¶
相哥用事詔公貳政公固辭¶
上怒不許相哥政日横引用群小以為腹心公弥縫其間¶
小者損益大者力諌&KR0004;猶信用乆漸乖違又立徴理司徴¶
<pb:KR4d0445_SBCK_007-14b>¶
責財利天下囹圄皆滿愁怨之聲載路㑹地震北京公極¶
言地震職此之由¶
上詔罷之盡以與民詒下之日京師民相慶市酒為空相¶
哥益怒數奏公沮格及相哥敗公一無&KR0001;汙然猶坐累籍¶
&KR0255;相哥臨刑吏以公為詰相哥曰我惟不聴彼言以至扵¶
此¶
上知公無罪詔還&KR0001;籍財産¶
&KR0073;聖皇后聞其㢘正賜以金帛辤又命&KR0001;籍未盡還者還¶
之又辭¶
成宗即位賜楮幣二十萬緡廼受&KR0004;¶
成宗在潜¶
世祖聖意已有&KR0001;属¶
<pb:KR4d0445_SBCK_007-15a>¶
成宗屢遣使召公公託疾不徃及¶
成宗儲位既㝎索棋具扵公公始一至其邸¶
成宗曰人誰不求知扵我汝獨不一来我非為棋具正欲¶
一見汝耳汝可謂得大臣體矣元貞大徳間得賜坐視諸¶
侯王者才五六人公必與焉¶
上嘗謂近臣曰若全平章者可謂全才矣扵今殆無其比¶
左右&KR0137;呼其名¶
上必怒責之曰汝何人敢&KR0091;其名耶公㦄事¶
兩朝餘二十年通昔未嘗安寝&KR0137;一昔至再三召日居禁¶
中弥綸天下之務雖妻子未嘗聞其&KR0001;言每一政出一令¶
下莫能知其自公也有譛公者公不辨而¶
上亦不疑及公罷政有劉&KR0101;丞者言公在太史多言灾祥¶
<pb:KR4d0445_SBCK_007-15b>¶
事預&KR0038;休戚大不敬¶
上大怒以爲誹&KR0618;大臣當抵罪公頓首曰臣不佞賴¶
陛下含容天地之恩也若欲寘劉罪臣&KR0178;無&KR0167;爲¶
陛下言者¶
上怒不已公力争之乃淂釋公&KR0001;爲&KR0011;如此公平生雅好¶
推轂士由公進者凡數十百人位至公卿大夫者不可勝¶
紀而未嘗有徳色前後&KR0001;賜金玉束帶裘服弓矢寳器常¶
辭譲不敢當嗚呼若公者乃可謂大臣者矣公娶郜氏封¶
趙&KR0038;太夫人子男三曰岳住資善大夫隆禧院使力學爲¶
政有父風曰乆著翰林侍讀學士中奉大夫知制誥同&KR0113;¶
&KR0038;史&KR0816;官曰買住早世女一適榮祿大夫徽政院副使也¶
速孫男三曰普逹荅里麻安僧女二銘曰¶
<pb:KR4d0445_SBCK_007-16a>¶
世祖制治三五同風立賢無方如湯執中惟文㝎公始事¶
&KR0073;宗戰戰兢兢夙夜在公名聞¶
天子為¶
天子使一話一言納民扵&KR0100;既闢賢舘亦集太史學究天¶
人道通孔李保我¶
皇極烝我髦士萬&KR0038;熈熈衆生濟濟權臣怙勢群小並起¶
皎然夫容出扵泥滓¶
成宗當陽¶
帝貽孫謀惟公佐之益闡大猷其心孔休其政孔&KR0113;物無¶
不周義無不由¶
成宗賔天公亦長逝生死以之君臣之義斯民之悲哲人¶
之淚竹帛煌煌千載無媿継述濟羙褒榮斯俻刻辭豐碑¶
<pb:KR4d0445_SBCK_007-16b>¶
用&KR0134;来裔¶
　　　故昭文舘大學士榮祿大夫平章軍&KR0038;事行御史¶
　　　中丞領侍儀司事贈純誠佐理功臣太傅開府儀¶
　　　同三司上柱&KR0038;&KR0503;封魯&KR0038;公謚文貞康里公碑¶
粤若稽古唐虞三代之時尭舜禹湯文武之為君皋䕫稷¶
卨伊傅周召之為臣眀艮相逢道同徳一天為之清地為¶
之寧四海晏然萬物咸遂是皆有以開乾坤之運鍾川岳¶
之氣故能&KR0384;雍熈之和立泰平之基更數千載其事紀扵¶
詩書不可誣也唯我¶
世祖聖徳神功文武皇帝躳神武之姿心仁厚之徳混一¶
區宇視民如傷中統至元之間民物熈熈知有生息之樂¶
盖将㕘尭舜而囬三代時則有以道事君不詭不阿躋世¶
<pb:KR4d0445_SBCK_007-17a>¶
扵時雍若皋䕫稷卨伊傅周召之爲者則魯&KR0038;文貞公其¶
人也公諱不忽木自祖父海藍伯而上世爲康里部大人¶
海藍伯事王可汗王可汗滅帥麾下遁去¶
大祖皇帝虜其全部以歸苐十子燕真年十餘&KR0010;分賜¶
荘聖太后唯恭謹善爲弓服事¶
世祖皇帝不離左右配以髙麗羙人名長&KR0078;姓金氏生五¶
子次二爲公公㓜事¶
&KR0073;廟扵東宫間因簡衛士子俾師賛善王恂恂&KR0025;北征而¶
太傅魏&KR0038;許文正公衡爲國子&KR0021;酒公時年十二眉目秀¶
羙進退詳雅巳如成人父知其非常児請扵¶
上欲教之讀書有　&KR0562;入&KR0038;子學師事許公性強記日誦¶
千餘言有問必及綱領許公亟称之謂公必大用扵世名¶
<pb:KR4d0445_SBCK_007-17b>¶
之曰時用字之曰用臣起家為利用少&KR0101;出為燕南河北¶
道提刑按察副使尋陞提刑按察使嘗使河東道遇飢民¶
死徙相属因便宜發&KR0338;&KR0001;活數萬人&KR0010;旱行部&KR0001;至輒雨¶
入為吏工刑三部尚書桒哥得政公數與之争事扵¶
上前桒哥怒切齒扵公使西&KR1022;賈人詐為訟&KR0072;者遺公羙¶
珠一篋公&KR0077;之已而知其謀出扵桒哥因謝病免拜翰林¶
學士承&KR0562;奉使燕南公弟野理審班與徹里䓁間劾奏桒¶
哥¶
上怒捕繫桒哥遣使者趣召公還入見語連日夜&KR0816;誅桒¶
哥桒哥誅命公為丞相公譲太子詹事完澤是時¶
上春秋髙¶
成宗将兵北方位&KR0197;猶未正公謂相東宫舊臣則衆論自¶
<pb:KR4d0445_SBCK_007-18a>¶
㝎&KR0038;家自安矣¶
上黙然良乆歎息言曰卿慮及此社稷之福也扵是完澤¶
為丞相而公平章政事桒哥時賣官髙下有㝎價上自¶
朝廷下至州縣綱紀大壞在官者以掊刻相尚民不堪命¶
徃徃起為盗賊公與諸公謀議欲革桒哥弊政首召用舊¶
臣為桒哥&KR0001;斥逐者&KR0057;重文學知名之士使更相薦舉雖¶
毫髮之善亦無&KR0001;遺桒哥之黨唯忻都納速納丁蔑理王¶
濟䓁罪状尤著則劾治而誅之其餘随才㧞擢待之無間¶
繇是人情翕然恱服毎遣使必慎擇其人使還問之以&KR0001;¶
至長吏為政善&KR0086;之状其自四方耒者亦然㕘伍相驗無¶
能欺者苟政績&KR0057;異&KR0186;¶
上聞&KR0137;賜玺書&KR0137;賜衣物随加遷擢故當是時百官得其¶
<pb:KR4d0445_SBCK_007-18b>¶
人萬事得其理隂陽調和年&KR0150;屢登庶民樂業海内大治¶
世祖莫年以天下事属之扵公嘗謂公曰¶
太祖有言&KR0038;家之事譬右手執之復佐以左手猶恐失之¶
今吾爲右手左手非汝耶¶
上每与公極論治道古今成敗之理至忘寝食&KR0137;危坐逹¶
旦謂公曰&KR0494;與許仲平論治仲平不及汝逺甚先許仲平¶
有隱扵朕耶抑汝之賢過扵師耶公皇&KR0178;謝曰臣師見理¶
甚眀臣之&KR0001;聞知何&KR0085;以跂其萬一苐臣師起扵布衣¶
君臣分嚴進見有時言不克究臣賴先臣之力¶
陛下撫臣兄弟如家人児子朝夕左右¶
陛下又&KR0273;聴其言故得盡言至此¶
上又嘗撫髀歎曰天既生汝爲吾輔佐之臣何不前三二¶
<pb:KR4d0445_SBCK_007-19a>¶
十年及吾未衰而用之也已而頋謂侍臣曰此吾子孫之¶
福也&KR0137;上書謂征流求&KR0038;及徴江南包銀有詔集百官¶
議而行之公力請于¶
上爲寝其事公以¶
朝廷庶政多仍&KR0670;前代苐求詳扵簿書稽古禮文之事頋¶
缺而不講巳奏得旨與文學之士共議㝎爲䂓制使萬世¶
可以循守用事之臣有不便者力加沮抑故其事中輟識¶
者至今爲恨太尉伯顔受遺　詔立¶
成宗召公共㝎大計丞相欲入亦挋不納¶
成宗以公爲¶
先朝腹心之臣&KR0057;加禮重事有不可行公必侃侃正言援¶
引古今&KR0167;甚力¶
<pb:KR4d0445_SBCK_007-19b>¶
上聞之悚然雖已成命數奪而止公在中書同列頗嚴憚¶
公&KR0137;以私意干政公輒拒不&KR0025;繇是深以為怨會公以疾¶
在告¶
上亦不豫乆因搆公與丞相有&KR0169;出公為陜西省平章他¶
日¶
聖體稍安恠公不預奏事問知其故大怒責丞相以為欺¶
立召公&KR0167;入中書公體素弱至是氣羸益甚¶
上以御史䑓事蕳拜昭文舘大學士平章軍&KR0038;事行御史¶
中丞領侍儀司事公已去　朝廷之政稍紊扵其舊乆之¶
丞相頗覺為同列&KR0001;誤不淂与公共事引咎自責流淚滿¶
&KR0109;未㡬果以累聞扵是　朝廷益知公之賢公在御史䑓¶
&KR0101;察御史及各道㢘訪使者多擇士人為之患吏不知義¶
<pb:KR4d0445_SBCK_007-20a>¶
理言通一經一史試吏及&KR0134;¶
上降詔勉勵學校議行科舉&KR0001;改苛法如按官吏犯&KR0141;子¶
不得證父妻妾不得證夫主皆仁政之大者公慮完澤之¶
後大臣中無可継之者乃薦荅刾罕哈罕哈孫自江浙行¶
省平章政事召拜丞相嚴重守正&KR0816;有功扵社禝¶
武宗出鎮北邊百官郊餞欲與公易&KR0001;騎馬公謝不敢當¶
苐獻&KR0001;&KR0016;馬眀年使者自塞上来賜公名鷹一盖¶
武宗已属意扵公矣公喜劑量人才聞人有善汲汲然求¶
之唯&KR0178;不及今之朝士凡知名天下者皆其客也¶
世祖知公之貧數厚賜公公悉以分昆弟故人之家無&KR0001;¶
遺餘子孫&KR0001;仰唯苐宅碾磨之&KR0011;盖賜物之不可分者公¶
薨于大徳四年　月十七日年止四十又六¶
<pb:KR4d0445_SBCK_007-20b>¶
天子震悼士大夫哭泣相吊是月廿七&KR0089;大都西四十里¶
東安祖之原&KR0089;之日都城之民為之罷市公淂君而不恃¶
淂君而不滿居髙位而自卑若不&KR0085;天下視其身進退為¶
朝堂重輕十年¶
武宗&KR0503;念其忠贈純誠佐理功臣開府儀同三司太&KR0019;上¶
柱&KR0038;&KR0503;封魯&KR0038;公謚文貞夫人冦氏王氏皆魯&KR0038;夫人寇¶
氏前&KR0816;生子囬今為淮西㢘訪使王氏生子巙今為集賢¶
待制二夫人皆與公合&KR0089;父官至衛率贈開府儀同三司¶
上柱&KR0038;&KR0503;封晉&KR0038;公毋晉&KR0038;夫人祖父贈光祿大夫上柱¶
&KR0038;&KR0503;封河東郡公祖毋河東郡太夫人¶
世祖臨崩賜公璧一曰汝死持此来見我故公之薨与璧¶
俱&KR0089;君臣之義死生不渝如此銘曰大㢤¶
<pb:KR4d0445_SBCK_007-21a>¶
有元¶
皇皇世祖仁眀而武以一天下天下既一帝賚良弼整我¶
皇綱儀尔百辟扵唯魯公百辟是儀䔍學力行聖賢為師¶
利用是監按察是司入長天官天官唯時廼董考工百工¶
攸宜廼領司寇直㢤無私爰陟辨章百揆咸叙無言不讐¶
帝&KR0001;&KR0029;注銖鋤&KR0086;草長養嘉榖晚領臺綱¶
朝廷是肅父父子子夫夫婦婦下毋證上風俗益厚當是¶
之時隂陽和平雨暘時若百&KR0150;熟成薄海内外扵変時雍¶
匪公則賢維¶
帝任公昔在唐虞皋䕫稷卨殷周之世伊早孔碩公之事¶
君動与道俱雖古名臣何以加諸¶
帝将上天白璧是授公今雖&KR0255;在¶
<pb:KR4d0445_SBCK_007-21b>¶
帝左右王城之西巍巍髙墳樹之松柏欝然如雲盛徳之¶
源澤流子孫凡百有位視此&KR0531;文¶
　　　程氏先塋之碑¶
至元二十四年孟頫自布衣&KR0041;¶
恩擢兵部郎中時貟外郎程君天錫實為同僚以故知之¶
為詳君天姿樂易未嘗見愠色家既饒財好士而能施視¶
人之急難若巳䖏之有求者&KR0186;與無&KR0001;靳其居官不避事¶
與之處愈乆而無怨古之&KR0001;謂豈弟者君其近之孟頫自¶
兵部遷直集賢君陞郎中孟頫既外&KR0024;君乃間居不&KR0167;求¶
仕進倘徉閭里間自樂而已元貞元年孟頫&KR0041;¶
㤙召至都下見君顔貌如渥丹視在兵曹時不加老然後¶
益知其&KR0001;養者為不淺淺也一日謂孟頫曰禹圭家世居¶
<pb:KR4d0445_SBCK_007-22a>¶
蒲金未自蒲来燕居燕者三世矣墳墓皆在燕自曽祖而¶
上皆葬扵蒲道里之遼逺譜諜之散亡&KR0089;扵蒲者既巳不¶
可得而考矣既徃者不可得而&KR0503;矣而今而後不思&KR0001;以¶
傳乆逺則葬扵燕者又安能乆不泯㢤知我者莫如子圗¶
&KR0001;以傳乆逺者莫如子之文子其爲我圗&KR0001;以傳乆逺者¶
孟頫識君且十年其交情如一日欲辞則不可乃按其行¶
状叙而銘之按程氏其先蒲州人世以農爲業曽祖諱浩¶
字浩然性機巧凡工事無&KR0001;不觧由是舎農而工技藝之¶
精出儕軰右年八十四&KR0816;妣羅氏祖&KR0690;諱璋字彦王資剛¶
毅以倜儻見稱善啇賈之事遂以&KR0384;富當金之亡来居扵¶
燕程氏之居燕自彦玉始年八十三&KR0816;妣王氏&KR0690;諱震字¶
伯威仕¶
<pb:KR4d0445_SBCK_007-22b>¶
聖朝為人匠打捕鷹房捴&KR0249;慨慷不拘小莭既耄乃謝事¶
年八十三卒&KR0010;庚戍捴&KR0249;府君&KR0114;新塋扵故燕都陽春門¶
外三里荘以葬祖考戊辰新作大都而塋&KR1022;當¶
御道是&KR0010;八月程君乃改&KR0114;扵看丹造吉村之原自曾祖¶
而下三世皆徙葬焉去古既逺好名者衆争耴先代賢臣¶
名士髙官大爵者冒以為其&KR0001;自出不知誣其祖之為過¶
之大也程君獨不然書其行事務不失其實亦可謂淳實¶
不欺矣抑余觀程氏累世夀皆至八十餘至程君起家為¶
郎光顯一時家事殷厚優㳺佚老年六十餘若四十許人¶
而二子又皆秀發&KR0085;称其家書曰積善之家必有餘慶意¶
其上世積徳之厚故天之報施若是耶其餘慶盖未艾也¶
君娶李氏大都人二子長曰昻霄次曰沖霄銘曰¶
<pb:KR4d0445_SBCK_007-23a>¶
惟元貞元年&KR0010;在乙未七月　朔　日　作程氏先¶
塋之銘維程氏家本農也居于蒲阪¶
聖元割金爰徙薊丘既富夀昌看丹造吉實為燕程始祖¶
之蔵施于後人其子子孫孫世享之¶
　　　郝氏先塋碑銘(元復&KR0004;製序)¶
&KR0621;&KR0621;徃古得姓維均孰匪善積而後克振郝氏之先出太¶
昊世裔孫封殷以采為氏秦漢梁周咸有聞人至唐益&KR0139;¶
位于相臣金有宛平卓魯之化&KR0025;金居汴入¶
元徙覇卒葬盧師為燕始祖四子皆賢有孫孔武弼亮賛¶
襄衮軄是&KR0024;慶延祖考大啔土宇土宇既啔再世維公孰¶
匪象賢其先克封盧師之原山川之㑹何以樹之維松及¶
檜曰昭曰穆叙葬于斯子子孫孫聿来孝思維孝維忠天¶
<pb:KR4d0445_SBCK_007-23b>¶
監不逺我作銘詩百世其&KR0134;¶
松雪齋文集卷苐七¶
<pb:KR4d0445_SBCK_007-24a>¶
